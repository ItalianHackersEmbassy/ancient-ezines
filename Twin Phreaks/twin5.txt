  T h e   s i l e n c e   o f   t h e   l a m e s
  
  ( T W I N   P H R E A K S   V )

---------------------------------------------------------------------------
Testo originale e succesive modifiche: MFB   
---------------------------------------------------------------------------
Prima edizione, Settembre 1992
SECONDA EDIZIONE, Febbraio 1993  
---------------------------------------------------------------------------



 INTRODUZIONE alla Seconda Edizione
 ----------------------------------
     
  - Prima venne una supernova, che  abbaglio' l'universo per un istante,
 sperperando la  sua gloria e subito declinando in  contorte nubi multi-
 spettrali di atomi appena forgiati. Turbinati mulinelli spiraleggiarono
 finche' uno di loro s'infiammo': una stella neonata.
 Il sole vergine  indosso' una tunica  roteante di polvere ed elettrici-
 ta'.  Gas e rocce e frammenti di questo e quello caddero nelle sue pie-
 ghe, raccogliendosi in oscuri ammassi: i pianeti.
 Un piccolo  insignificante mondo  roteava ad una  distanza media. Aveva
 proprieta' modeste...
 massa: a malapena sufficiente per attirare  uno o due asteroidi di pas-
 saggio;
 lune: una, il risultato di una violenta collisione, ma abbastanza gran-
 de per sollevare ampie maree;
 rotazione: sufficiente a sollevare venti ribollenti nell'atmosfera pie-
 na di vapori;
 densita': una mistura  in continuo rimescolamento, che produceva scorie
 superficiali poco promettenti;
 temperatura: il calore  era la sola voce  del pianeta; una voce debole,
 attenuata dal ruggito del sole.  Ma, comunque, che  cosa puo' dire all'
 universo un pianeta, con il suo flebile grido all'infrarosso ?
 "Esisto" ripeteva  senza interruzione.  "Sono  un sasso  raggrumato che
 irradia una temperatura di  circa trecento gradi, insignificante su una
 scala stellare. Sono un granello, una pagliuzza. Ma esisto".
 Una dichiarazione  semplice per un cosmo indifferente... la firma di un
 mondo di roccia guastato da pozzanghere salate e fumanti.
 Ma poi qualcosa di nuovo emerse in quelle pozzanghere.  Qualcosa di in-
 significante... un semplice scolorirsi qua e la'. Ma da quel momento la
 voce cambio'. Una sottile alterazione del timbro, ancora debole e indi-
 stinta, ma che adesso sembrava dire: "Io... sono !".

 
                                                    David Brin, "Earth". 
 


 NOTA Originale
 --------------

 Gli incassi derivanti dallo  spreading del seguente best - seller
 saranno utilizzati per il  pagamento delle cauzioni di Pitagora ,
 AMF ed Hydra , arrestati dopo l'ennesimo atto di vandalismo nelle
 campagne di Arcore e accusati  di danneggiamento aggravato (l'ag-
 gravante e' rappresentata dalla faccia di Hydra).  




 -----------------------------------------------------------------------
 CAPITOLO PRIMO 

 Il lavoro d'equipe e' essenziale : ti permette di dare la colpa
 a qualcun'altro.  ( Ottava regola di Finagle )
 -----------------------------------------------------------------------

  - Il tempo trascorreva velocemente  nella tranquilla cittadina di Twin 
 Phreaks e ciascuno di noi , dopo la  strabiliante avventura che insieme 
 avevamo vissuto , era ritornato alle sue abituali occupazioni (anche se
 in vent'anni nessuno era mai  riuscito a capire quale fosse l'attivita'
 di Shock Waves).
 Molte cose erano cambiate da quei giorni in cui le capacita' di un pic-
 colo gruppo di hackers avevano  garantito la continuazione della specie
 umana; gli abitanti della citta', del Paese, forse dell'intero pianeta,
 ci avevano dimenticati in pochi mesi.  D'altronde eravamo felici cosi':
 ancora una volta uniti tra le mura amiche del nostro HeadQuarter.
 Per la verita' qualcuno  mancava all'appello :  The Brain e Hydra.   Il
 primo aveva finalmente realizzato il sogno della sua vita: raccogliendo
 sull'apposita tessera i  bollini-punto dei prodotti in distribuzione al
 Parco Lambro e Parco Sempione aveva  vinto un fantastico viaggio premio
 a Medellin.  (Occorrevano 1.780 punti , The Brain  li aveva raccolti in 
 sei ore).
 Quanto a Hydra , la sua  scomparsa era  direttamente legata ad un altro
 avvenimento degno di nota :  il ritorno di Burglar.   Come i lettori di
 Twin Phreaks IV ricorderanno , il phreaker sferico era stato trattenuto
 in una remota e  rigogliosa  valle della  Svizzera ed  utilizzato  come
 controfigura della mucca lilla di una nota pubblicita'.  Tuttavia , chi
 aveva costretto Burglar a nutrirsi brucando erba, non aveva tenuto con-
 to del suo fabbisogno calorico giornaliero, col risultato che ora nelle
 ex verdi vallate si correva una tappa della Parigi-Dakar.
 Tornato in patria , il fanciullo era stato convinto da Hydra ad utiliz-
 zare la sua possente mole per qualcosa di socialmente piu' utile: furto
 di benzina.  Se una persona normale  dispone di un peso corporeo appena
 sufficiente per ricavare minime quantita' del prezioso liquido con cin-
 quemila saltelli sopra il tubo dell'erogatore, Hydra e Burglar insieme,
 saltellando sull'oleodotto Tripoli-Genova, in poco meno di venti minuti
 avevano prosciugato le riserve petrolifere della Libia.   (-1-)
 Colpito da un mandato di cattura internazionale ed inseguito dai sicari 
 di Gheddafi , Hydra si era reso irreperibile.  Burglar invece era stato
 graziato per l'intervento dell'ONU :  il suo  mantenimento  gratuito in
 carcere per i successivi sei o sette anni sarebbe costato alla comunita'
 internazionale  quanto la fornitura di cibo a tutta la popolazione ira-
 chena fino alla fine del secolo (ventunesimo).
  - Ancora una volta era tornato il Carnevale, e la tranquilla cittadina 
 degli hackers si  preparava ai festeggiamenti , tra le molte manifesta-
 zioni in programma spiccava quella per il travestimento piu' originale.
 Per la verita' la gara piu' importante sarebbe stata la premiazione per
 la buffonata dell'anno , ma era una  competizione senza chances: da tre
 decenni vinceva sempre la SIP con Itapac.
 Jettero Heller aveva ignorato il prezioso consiglio regalatogli diverso
 tempo prima da The Brain ("vestiti da spuria") e non aveva partecipato;
 secondo fonti sicure , l'esserino era profondamente impegnato nella re-
 alizzazione di un'invenzione rivoluzionaria: il monitor in Braille.
 Purtroppo per noi , l'assenza del capo dei loozers era compensata dalla
 presenza di Guile, l'individuo che aveva descritto il nuovo modem 16800
 US Robotics come "un apparecchio veramente cool , non ha una grande au-
 tonomia online , ma il fatto che  ogni 45 secondi si resetti da solo e'
 davvero comodo". ( Dopo due mesi si era  accorto di aver usato al posto
 della classica presa tripla , quella intermittente per le luci dell'al-
 bero di Natale ). 
 Negli ultimi tempi, Guile era stato completamente assorbito dalla folle
 idea di  trasformare la sua insignificante board in un sistema decente,
 un'impresa che quanto a difficolta' equivaleva al convincere Burglar ad
 iniziare una dieta.  Dopo aver installato tutta la serie di nuovi inte-
 grati Amiga (SuperAgnus,SuperDenise, SuperGary,SuperPaula e SuperPippo)
 il fanciullo era passato all'ampliamento della memoria di massa, ed ora
 poteva  contare su 4 Gigabytes , cioe' 1 Giga per utente. 
 Aveva anche trovato un valido cosysop , di provenienza Hardital , ma lo
 sventurato si era messo a discutere con Gio'71 che un bel giorno l'ave-
 va guardato negli occhi dicendogli "Hai un po' di tosse, carissimo...".
 La settimana successiva, il poveraccio era morto di TBC.
 Gio' 71 era stato di conseguenza nominato cosysop , e da allora nessuno
 si sarebbe collegato ad  Unknown Place  neppure con una pistola puntata 
 alla tempia.  Comunque , Guile quel giorno aveva deciso di uscire e di-
 strarsi partecipando alla gara per il  miglior travestimento con un co-
 stume da cabina telefonica, realizzato  prelevando da una discarica SIP
 un'autentica cabina del tipo in uso negli anni '70.  (Alla fine di quel
 decennio l'odiata  Compagnia si era resa  conto che forse i  vecchi ap-
 parecchi in legno funzionanti a monete romane dovevano essere sostitui-
 ti).
 "E' venuto davvero bene !", aveva commentato  Adventure Seeker "Prova a
 scuoterlo: si sentono persino tintinnare i gettoni !".
 "Non sono gettoni, e' il cervello !" l'aveva corretto H.D. Case.  
  - I telefoni pubblici di nuova concezione  erano facilmente riconosci-
 bili come prodotto sippino , non per niente il tasto di reset era stato
 montato nella posizione piu'  intelligente (proprio sotto il display) e
 ben illuminato da un vivace LED rosso per coloro che ancora non fossero
 riusciti ad individuarlo.  Nella versione evoluta dell'apparecchio, sul
 lato sinistro erano  riportate le istruzioni : "How to reset and make a
 free call", in dodici lingue, con tanto di disegni esplicativi.   (-2-)
 Nonostante questo lato positivo, le nuove cabine non avevano incontrato
 le simpatie dei phreakers : la pessima qualita' dei microfoni e la con-
 seguente distorsione avevano reso  impossibile l'utilizzo della Sonybox
 ( Per gli ignoranti : Sonybox = registrazione su audiocassetta dei toni
 di break, seize, ecc... e riproduzione tramite Walkman.  Pratica intro-
 dotta nell'estate 1991 da Omegateam ); per ricordare i tempi felici era
 stato coniato il proverbio "Cabina vecchia fa buon boxing", derivato da
 uno piu' famoso. 
 La presenza in citta', dopo anni ed anni, di un telefono pubblico phre-
 akerabile ,  aveva scatenato i piu'  primordiali istinti dei blueboxers
 superstiti ed il povero Guile, a causa di quell'infelice travestimento,
 era rimasto seppellito da una valanga di segnali 2600+2400 e aveva tra-
 scorso il piu' brutto  quarto d'ora della  sua vita.  Era stato salvato
 dalla folla impazzita grazie all'intervento di Burglar , ma per un paio
 d'ore aveva continuato a delirare credendo di essere un'operatrice MCI.  
 Dopo la brutta esperienza, il lamerino era giunto all'opportuna conclu-
 sione di tornarsene a casa ;  purtroppo non lo fece con l'intenzione di
 liberarci finalmente della sua presenza ,  ma con in testa un'idea spa-
 ventosa.
  - Il primo a vederlo fu ancora una volta Burglar, poi tocco' al diret-
 to interessato.  Nessuno proferi' parola , tale era  l'indignazione del
 popolo dei cool hackers per quell'azione disgustosa ; neppure Shock Wa-
 ves oso' commentare : Guile (alias Sirio , alias Vegamaster), uno degli
 individui piu' fake dell'Universo , aveva osato troppo... si era trave-
 stito da H.D. Case !
 L'autentico biondo phreaker non  aveva gradito l'affronto , e su questo
 nessuno avrebbe  potuto dargli torto.  Sdegnato ,  se n'era  tornato al
 quartier generale di Omegateam a meditare sulla punizione da infliggere
 a Guilamer.
 Cosa avremmo potuto vedere di peggio quel giorno ?    Qualcosa c'era...
 stava infatti arrivando lui, Jettero Heller, l'essere che abbassava del
 56% la media mondiale del quoziente intellettivo. 
 "Hai terminato il progetto del monitor in Braille ?" gli chiese AMF.
 "No , ho avuto un'idea piu' cool... la stampante in Braille."  replico'
 Jet.
 "Ma guarda che e' gia' stata  inventata da tempo..." osservo'  Burglar.
 "Certo, ma la mia e' migliore : e' a colori !" dichiaro' il megaloozer.
  - AMF, valido membro del team  H/P , era da tempo noto all'interno del
 gruppo per essere stato il pioniere dell'Assembler teorico : nonostante
 la momentanea macanza dell'Amiga, il fanciullo aveva continuato a coda-
 re su carta per molti mesi. Purtroppo quest'attivita' gli aveva causato
 alcuni problemi... dopo cinque settimane di Assembler teorico lo pseudo
 coder aveva cominciato ad immaginarsi anche i crash del sistema, e dopo
 due mesi aveva accumulato diverse  centinaia di block-notes in software
 failure.   
 Poi  aveva imparato a girare  le pagine del blocco ogni sessantesimo di
 secondo per simulare gli interrupts , ed infine  erano affiorati chiari
 segni di squilibrio mentale : AMF credeva di essere il Blitter e si al-
 lenava di notte a spostare tutti i mobili  di casa cercando di farlo in
 modo fluido.
 Per guarirlo , il gruppo gli  aveva trovato un hobby : il giardinaggio.
 Ora AMF stava molto meglio (soprattutto grazie al ritorno dell' Amy) ed
 era diventato l'iniziatore della botanica telefonica , con specializza-
 zione in potatura notturna delle linee (altrui).   
  - Guile aveva deciso che per tutta la giornata avrebbe mantenuto quell'
 indegno travestimento : questo fu uno dei peggiori errori della sua vi-
 ta.   Si era gia' allontanato di parecchi passi verso la folla festante
 quando un alone azzurrognolo  lo avvolse.  La sua figura si fece evane-
 scente , poi comincio' a scomparire del tutto , gradualmente, dal basso
 verso l'alto.  Pochi secondi dopo, Guile non esisteva piu'.
 Dapprima si penso' ad uno scherzo, ma dopo aver provato in prima perso-
 na una traslazione temporale (vedi "Twin Phreaks III") non ci era rima-
 sto molto senso dell'umorismo. 
 Questa volta Jettero ed i lamers erano davvero innocenti, il che rende-
 va ancora piu' difficile la  spiegazione di cio' che era accaduto sotto
 i nostri occhi increduli.  Cosa ne era stato di Guile ?  E soprattutto,
 come era successo ?  Le ricerche durarono tutto il giorno, solo a tarda
 sera rientrammo stanchi alla base logistica , il solito appartamento di
 Silver Spring dove si era da tempo trasferito Jettero.
 "Riprenderemo le  ricerche domani , con il caldo sole del pomeriggio" ,
 dichiaro' Gio 71, e diluvio' per undici giorni.




 -----------------------------------------------------------------------
 CAPITOLO SECONDO 

 Se puoi tenere la testa a posto quando tutti attorno a te l'hanno
 persa, e' perche' non hai capito il problema.  ( Legge di Evans )
 -----------------------------------------------------------------------

  - Quella settimana  trascorsa a casa di Jettero Heller fu  una tortura
 da Inquisizione.  Non solo dovevamo vederlo 24 ore su 24, ma anche sor-
 birci le sue hyper-loozerate.  Configurazione  del sistema Helleriano :
 sopra il modem , collezione di minerali con blocco di magnetite natura-
 le del peso di Kg 1.2 ; sotto l'A2000, stazione ricetrasmittente HF con
 amplificatore lineare da 750 Watt perennemente accesa ; come base d'ap-
 poggio per i drives esterni, forno a induzione da 3500 Ampere con linea
 elettrica dedicata a 980.000 V; per avvolgere il cavo seriale in ecces-
 so , sfera al plasma artigianale schermata col Domopak. 
 In pratica, Jettero causava il 75% delle spurie in Europa. La scrivania
 era completata da oggetti  meno pericolosi ma altrettanto inquietanti :
 una reticella a grondaia intorno al monitor ( per evitare che gli spri-
 tes cadessero sul pavimento quando uscivano dalla window ) e mezzo chi-
 lo di formaggio svizzero per sfamare il mouse.
 Solo il ritorno di due " cool friendz " giunse a salvarci da quella si-
 tuazione disperata, con il loro aiuto avremmo potuto cercare di far lu-
 ce sulla scomparsa di Guile. Il primo di essi era nientemeno che il la-
 titante Hydra, sfrattato dall'amato sottosuolo a causa del maltempo che
 si era  abbattuto sulla  citta' ; il secondo era il mitico  The Brain ,
 giunto finalmente al termine della sua vacanza-premio.
 "Finiti i giorni di ferie in Colombia, eh ?" aveva chiesto Shock Waves.
 "No, ho solo finito le piantagioni" era stata la risposta di The Brain.
  - Jettero Heller aveva cercato di  coinvolgerci nel progetto della WOM
 (Write Only Memory) ma The Brain , ricordando  cio' che tempo prima gli
 avevo insegnato , lo aveva paralizzato  con una domanda ai limiti delle
 possibilita' umane: "Jettero, quanti fili ha un doppino ?".
 ( In seguito , per non essere accusato di crudelta' mentale , The Brain
 aveva semplificato l'enigma in : "Quanti fili ha un doppino , se uno e'
 bianco e l'altro rosso ?" riuscendo cosi' ad ottenere la risposta esat-
 ta, al settimo tentativo, in soli due giorni ).
 Neppure Adventure Seeker, mago della fisica , aveva fornito una spiega-
 zione valida per la sparizione di Guiloozer; il vero H.D. Case intanto,
 non  aveva potuto  fare a meno di  chiedersi se non  fosse stato lui la
 vittima designata ed ora trascorreva le ore logorandosi nel dubbio.
 Di certo , se l'eliminazione del mini - SysOp era stata  intenzionale ,
 l'attentatore non brillava per intelligenza : era ben difficile confon-
 dere un hacker di Conference 7  (Pier's Group BBS) con un simile lamer.
 L'ignobile board di Shock Waves era sopravvissuta all'incubo tecnologi-
 co della rete neuronale ribelle ( vedi "Twin Phreaks IV" ), pertanto fu
 deciso di utilizzarla come HQ provvisorio.  Timescape , convocato d'ur-
 genza , suggeri' di diffondere la notizia della scomparsa di Guile tra-
 mite rete a pacchetto.
 Lo stesso  Sciocc Waves si occupo' della faccenda , aiutato da  Jettero
 Heller.
 Shock  : "Jettero, sposta quel monitor !"
 Jettero: "Devo togliere il connettore RGB ?"
 Shock  : "Si',ma non in modo ANSI o tutti i colori usciranno dal cavo!"
 Jettero: "Hai ragione , metto subito il bianco e nero.  Acc... qui c'e'
          dell'acqua che gocciola !"
 Shock  : "Certo, non sai che i drives vanno collegati in cascata ?"
 Jettero: "Da molto tempo non uso il mio computer, e' guasto !"
 Shock  : "L'hai portato in un laboratorio di riparazioni ?"
 Jettero: "Si' , ma non capiscono un accidente quei maledetti loozers !"
 Shock  : "Cosa ti hanno detto ?"
 Jettero: "Che e' un problema di alimentazione."
 Shock  : "E allora ?"
 Jettero: "Sono due mesi che mangio in bianco e ancora non funziona !!!"
 Shock  : "Vatti a fidare dei tecnici !"
 Jettero: "Davvero... meno male che noi ci capiamo !"     
  - Con 11.09 voti su 14 presenti ( cioe' all'unanimita', dato che i vo-
 ti dei loozers contavano 0.03 ) il gruppo  dei cool users invito' uffi-
 cialmente Pitagora nell'elite. Pitagora era un coder a tempo perso, nel
 senso che ogni volta che codava perdeva tempo e basta , ma era una vec-
 chia conoscenza dei tempi del PalaCandy, prima che Burglar decidesse di
 acquistare la suddetta struttura per farne un frigorifero da picnic.
 Grazie ad un  incidente di pattinaggio  in cui aveva perso il pollice e 
 l'indice della mano sinistra, il 27 Maggio 1992 , Pitagora aveva final-
 mente potuto realizzare il suo sogno segreto di coder : contare in base
 otto sulle dita. Il primato rimaneva comunque a Shock Waves, che da an-
 ni contava in binario sulle orecchie.  
 Per la verita' a  nessuno di noi  interessava realmente  salvare Guile,
 la sua presenza sul pianeta era solo un danno per la comunita';  tutta-
 via, una sparizione tanto anomala era un fatto inspiegabile e pericolo-
 so.  La risposta alle nostre meditazioni giunse poco prima dell'alba, e 
 impiegammo parecchio tempo  prima di convincerci che non si trattava di 
 un'allucinazione collettiva.      
 Avvolto nella stessa luce tetra e verdastra nella quale si era dissolto
 Guile, un essere  dall'aspetto  umano , coperto da  una sorta di tunica
 bianca luminescente, comparve nel mezzo della stanza. Il suo volto ave-
 va naso, occhi e bocca, ma la creatura che avevamo di fronte non prove-
 niva dal nostro pianeta, o forse non apparteneva al nostro tempo.
 Sospeso a pochi centimetri dal pavimento , ci rivolse la parola in modo
 cortese e rassicurante, parlando correttamente la nostra lingua pur con
 una lieve e melodica distorsione : "Io sono uno dei controllori...".
 Shock Waves lo interruppe bruscamente : "Jettero , te l'avevo detto che
 prima o poi ci avrebbero bustati  con i biglietti ATM fatti in casa !".
 L'entita' lo fisso severamente e con il suo sguardo gelido lo ammutoli'.
 Poi continuo' : "Sono uno dei controllori di questo Quadrante della Ga-
 lassia, la nostra Corporazione esiste da molti millenni e segue da lon-
 tano l'evoluzione dei singoli mondi".
 "Siete molto simili a noi" si meraviglio' Jettero.
 "Non cominci ad insultare , per cortesia"  fu la risposta dell'alieno ,
 "posso essere simile a loro (noi, NdMF) ma non di certo a lei (Jettero,
 NdMF)".
 Nonostante la meraviglia e  l'incredulita' per quell'inaspettato incon-
 tro ravvicinato, nessuno di noi ebbe dubbi o timori.  Ora eravamo tutti
 intorno alla creatura venuta dal nulla, e subivamo il fascino delle sue
 parole.
 "Vi osserviamo da tempo e conosciamo le vostre imprese" ci disse.
 "Ah, e cosa ne pensate delle mie RAM da 25 puffosecondi?" chiese Shock.
 "Lasciamo perdere, sappiamo anche del suo  tentativo di collegare lo US
 Robotics all'impianto stereo" continuo' il luminescente essere.
 "Per forza, sul modem c'era scritto CD !!" si difese il loozer.   
 "Guardi, si rassegni: lei e'decisamente lamer !" lo affondo'  l'alieno,
 poi il suo tono di voce divenne decisamente piu' serio.
 La spiegazione della  situazione e del motivo  dell'inusuale  visita fu
 breve e sconvolgente. Come ci fu narrato , i Controllori erano i membri
 di un  Corpo di Sorveglianza tramite il quale la  Federazione delle ci-
 vilta' maggiormente progredite sparse nell'Universo sorvegliava  l'evo-
 luzione dei pianeti piu' giovani; il loro compito era quello di assicu-
 rare il continuum  spazio-temporale e  soprattutto  quello di garantire
 determinati equilibri all'interno dello stesso Quadrante , il tutto ri-
 manendo nell'ombra e senza mai intervenire in modo diretto. 
 Conoscevano il  nostro team  per gli  avvenimenti  di alcuni anni prima 
 (vedi "Twin Phreaks III" ), ovvero quel disperato tentativo di scongiu-
 rare un paradosso temporale causato dalla mente malata di Jettero. 
 "Questo eccezionale contatto con la vostra gente e' dovuto purtroppo ad
 un avvenimento molto grave" prosegui' con voce dura il Controllore "per
 la prima volta nella storia della Corporazione siamo costretti a ricor-
 rere all'aiuto di una forma di vita indigena". 
 "Senta...ehm...erghh..." farfuglio' Pitagora.
 "Chiamatemi pure NP937-343F785-1S87309", rispose l'entita'.
 "Acc... una nuova VISA! Segnamola!" urlo' Jettero a Shock Waves.  (-3-)
 "No , mi chiamo cosi'" spiego' l'essere venuto dallo spazio, "ma potete
 usare il diminutivo".
 "Cioe' ?" chiese Burglar.
 "N !" fu la risposta.
 "E il resto cos'e', il cognome ?" si informo' The Brain.
 "No, e' il checksum !" replico' N.
 "Allora, N " continuo' Pitagora "cos'e' accaduto di tanto grave? Che ne
 e' stato del lam... ehm, del ragazzo che era con noi ? L'hai notato ?".
 "Difficile non  notare un idiota vestito da  cabina telefonica !" fu la
 risposta di N  "Vedete, c'e' stato...".
 Un segnalatore comincio' a bippare interrompendo il suo discorso. 
 N estrasse quello che aveva tutta l'aria di essere un apparato ricetra-
 smittente e discusse per pochi  secondi in una lingua sconosciuta.  Poi
 si rivolse a noi: "Mi dispiace ragazzi , il mio tempo di permanenza qui
 ha superato il limite massimo. Sono costretto a tornare sulla Nave".
 "Nave ?" si stupi' Shock Waves.
 "La Nave Stellare che pattuglia il vostro Quadrante", chiari' l'alieno.
 "Ma noi vogliamo delle spiegazioni" insistette The Brain.
 "Le avrete a bordo... nel caso non  l'aveste ancora capito , voi dovete
 venire con me.   Lo smaterializzatore e' gia' stato programmato per te-
 letrasportarvi tutti" disse N chiudendo il discorso.
 Jettero Heller cerco' di protestare , ma pronuncio' appena due parole :
 l'ormai familiare raggio  giallo-verdognolo lo dissolse gradualmente in
 particelle subatomiche.     




 -----------------------------------------------------------------------
 CAPITOLO TERZO  

 Madre Natura e' una puttana ! 
 (Decimo corollario di Bloch alla legge di Murphy)
 -----------------------------------------------------------------------

  - "Uaaaaargghhh !!"  fu l'urlo  agghiacciante  dell'addetta  al siste-
 ma di teletrasporto", il ricombinatore molecolare si e' guastato, guar-
 date !!".
 Decine di  esseri luminescenti  convogliarono lo  sguardo  in un  punto
 imprecisato della  sala trasportatori , solo allora  ci accorgemmo come
 quella frase e quegli sguardi  terrorizzati fossero riferiti a Jettero.
 "Non abbiate paura, e' fatto proprio cosi'" li tranquillizzo' The Brain,
 e solo allora, pur con qualche dubbio residuo, ci vennero vicini.
 In pochi secondi  eravamo stati  trasferiti a  bordo di una  delle Navi
 Stellari della Corporazione, mancava solo Burglar : per lui fu necessa-
 ria un'operazione separata di trasbordo effettuata  impiegando tutta l'
 energia disponibile, principale ed ausiliaria.  Lo scanner ricombinante
 elaborava i dati con una velocita' approssimativa di 145 GigaHertz , lo
 ricompose in 5 ore.
 A partire  dall'istante della  sparizione della sua  massa dalla crosta
 terrestre, l'accelerazione di gravita' del pianeta diminui' del 7%;  in
 compenso gli strumenti  di bordo segnalarono  la presenza di una stella
 di neutroni dalla densita' mostruosa. 
 Le  lunghe tuniche  degli alieni  erano tutte di  colore bianco , ma l'
 alone che ciascuno di loro irradiava era di una tinta diversa.  Come ci
 fu spiegato dalla  nostra guida , l'aspetto cromatico era  fondamentale
 nella loro vita sociale: ogni  settore produttivo era caratterizzato da
 un particolare sfumatura la cui  intensita' variava in  base al livello
 di importanza raggiunto.
 "Wow... e a me che colore  sarebbe stato attribuito  in una societa' di
 questo tipo?" chiese ingenuamente Shock Waves.
 "Uhmm... nero !" rispose caustico N.  
 Shock azzardo' una protesta , ma uno dei compagni di N narro' un  aned-
 doto che scateno' l'ilarita'  dei presenti e  zitti' definitivamente il
 loozer.  Dopo aver aperto la tragica board, molto tempo prima dei fatti
 ora esposti, Shock Waves si era infatti trovato  con il solito problema
 da  risolvere:  avere sempre online , nel modo piu' fast possibile , le
 warez Amy e PC. 
 Dopo aver cercato invano un runner tra gli utenti (aveva chiesto a tut-
 ti e tre), egli si era rassegnato all'idea di dover fare tutto da solo.
 La capacita' di gestire un BBS da parte del fanciullo era pari a quella
 di coding di Pitagora, cioe' -273.14 °C, tuttavia almeno due comandi li
 conosceva anche lui , l'Upload ed il Download.  Grazie ad essi, da anni
 egli era noto come mega-trader di X-Rated GIF  (Era in grado di ricono-
 scere esattamente di che GIF V.M. 18 si trattasse dati 5 pixels a caso).
 Shock aveva ragionato (ahahah !) ed era giunto alla conclusione che, se
 il file sending alle boards altrui era una procedura nota, anche mette-
 re online nuovi programmi  presso il proprio BBS non sarebbe stato dif-
 ficile: bastava seguire la stessa procedura.
 Cosi', il bimbo si era leechato tonnellate di software e da allora cer-
 cava disperatamente il comando per  riupparsele in modo LOCAL nelle va-
 rie Conferences.  
 Gio' 71  si presento'  immediatamente: incrociando  una  pattuglia  del
 Servizio di Sicurezza dell'astronave, sparo' un commento sull'armamento
 alieno : "Acc... quel mitragliatore  laser deve essere pericoloso .  Vi
 fidate a portarlo in giro in modo cosi' disinvolto ?".
 "Certo, e' affidabilissimo !" rispose una delle tre guardie , diede due
 amichevoli  colpetti all'aletta di raffreddamento dell'arma ed un colpo
 accidentale gli amputo' l'arto inferiore destro.
 I gesti che da quel momento in poi  seguirono ogni parola di Gio' 71 ci 
 fecero capire come il metodo di  riproduzione alieno fosse  sostanzial-
 mente uguale a quello terrestre.   
  -  La porta scorrevole si apri' automaticamente  al nostro passaggio ,
 come in ogni film di fantascienza che si rispetti .  Il lungo corridoio
 illuminato da vivaci  lampade azzurre ci  condusse a  quella che  aveva
 tutta l'aria di essere una sala riunioni. Qui facemmo conoscenza con il
 capitano della Nave Stellare , che senza  troppi preamboli ci espose la
 drammatica situazione.
 Molti anni prima , si era verificata una pesante divergenza di opinioni
 tra i membri del  Consiglio della Federazione  in merito all' atteggia-
 mento da mantenere nei confronti delle civilta' piu' giovani ed immatu-
 re , quale era appunto la nostra :  da una parte la posizione di alcuni
 delegati senza scrupoli, che vedevano nei pianeti piu' indifesi una fa-
 cile preda ;  dall'altra la  volonta' da parte di  altri componenti del
 Consiglio di  mantenere un  invisibile controllo  su tali mondi sino ad 
 una sufficiente e naturale evoluzione della popolazione indigena .   La
 seconda  fazione aveva avuto la  meglio e gli irriducibili  erano stati
 allontanati per sempre verso le piu' remote regioni dell'Universo.
 Tuttavia i Conquistatori ( questo il nome da essi assunto ) , lungi dal
 rimanere sepolti nel freddo cosmico, erano riusciti a riorganizzarsi ed
 avevano ingaggiato innumerevoli battaglie con le Navi Federali nel ten-
 tativo di contendere alla legittima amministrazione del Consiglio inte-
 ri Quadranti di Galassie ed uscendone quasi sempre sconfitti.
 La lotta in corso non ci riguardava, l'unico nostro problema era costi-
 tuito da un'unita' dei  Conquistatori in rotta  verso il nostro Sistema
 con intenzioni bellicose. 
 "Non riusciran...", tento' di ribattere Gio' 71 , ma un monitor vagante
 per l'etere gli si infilo' casualmente in gola.
 "Ovviamente la vostra tecnologia non e' in grado di bypassare i sistemi
 di mascheramento delle loro Navi" concluse N, "per non parlare del dif-
 ferente armamento.  Per evitare la vostra distruzione siamo intervenuti
 noi Controllori. Sembrava una missione facile, invece..."
 "...Invece potremmo avere la peggio" intervenne il Capitano.   "Il loro
 nuovo codice di  comunicazione e' talmente  complicato da  essere stato
 giudicato  indecifrabile dai nostri computers.  Siamo solo  riusciti ad
 individuarne l'origine :  terrestre.  Progettato da  qualche mercenario
 senza scrupoli nato e cresciuto sul vostro pianeta".
 A priori fu escluso  un dipendente SIP, data la fama degli algoritmi di 
 tale odiatissima azienda. Il gioco piu' in voga nelle scuole materne di
 Twin Phreaks era " completa la carta " :  dato un numero di contratto a
 caso, i bambini dovevano calcolare le cifre di checksum ed i codici se-
 greti per l'utilizzo.  Alle elementari si annoiavano: troppo facile. Si
 giocava a " completa la password VDT " un po' piu' impegnativo.
 Tornando al racconto dell'alieno, il seguito era intuibile per chiunque
 non si chiamasse  Shock Waves o Jettero Heller :  i Controllori avevano
 prelevato uno dei piu' noti esperti di H/P e decrittazione di algoritmi
 terrestri , H.D. Case , ma quel maledetto travestimento li aveva tratti
 in inganno , e per sbaglio era stato prelevato quel megalamer di Guile.
 "Beh , dov'e' il problema ?" aveva chiesto Timescape , "rispedite sulla
 Terra Guile e prelevate il vero H.D. Case , sara' felice  di aiutarvi".
 "Non e' cosi' semplice purtroppo...  volete vedere dov'e' il problema ?
 Eccovelo !" proclamo' N premendo un tasto sulla scrivania.
 Un'intera parete si sollevo' , e la sciagura ci  apparve  finalmente in
 tutta la sua gravita'.
  - Se il vedere Guile provocava  normalmente un diffuso senso di disgu-
 sto, il vederne due contemporaneamente mise a dura prova il nostro sto-
 maco. Due Guile , identici e vestiti  nello stesso abominevole  modo ci
 stavano di fronte ; la spiegazione non tardo' a giungere :  convinti di
 avere per le  mani il vero H.D. Case , gli alieni  ne avevano fatto una
 copia vivente tramite clonazione , onde  rispedire sulla Terra l'hacker
 originale previo trattamento smemorizzante (amnesia indotta).  Invece ,
 si erano  ritrovati con un inutile  duplicato dell'altrettanto  inutile
 essere immondo , ed a questo punto erano  stati costretti a chiedere il
 nostro aiuto.
 "Come siete riusciti ad effettuare il procedimento di clonazione ?" do-
 mando' Adventure Seeker incuriosito.
 "Beh... e' un metodo che utilizziamo da tempo" rispose N "solo che nor-
 malmente si comincia prelevando una cellula del sistema nervoso.    Nel
 caso di quest'individuo cio' non e' stato fatto per non lasciare da so-
 la l'altra."
 "Vedete" , continuo' il Capitano , "per ottenere un rapido sviluppo del
 clone fino allo stadio adulto, abbiamo utilizzato un cocktail di fatto-
 ri di crescita, convinti di eliminare in breve tempo la copia." 
 Si poneva  pero' un  grosso  problema , prosegui' il  racconto  dei due
 extraterrestri :  come distinguere l'originale dal duplicato.  A questo
 scopo veniva contrassegnata in modo particolare una cellula del clone ,
 scelta tra quelle non rinnovabili, e la posizione di essa archiviata in
 una banca dati. 
 Guile aveva accettato ad una condizione:  la memorizzazione dell'infor-
 mazione doveva avvenire in una board di sua fiducia.   Ovviamente aveva
 scelto Strange Land snobbando i potenti sistemi di elaborazione a bordo
 della Nave, con memoria di massa da 0.0003 Burglarbytes (Nota unita' di
 misura aliena per il data storage, corrispondente a 7.1 x 10¹³ volte la
 quantita' di  caratteri  ASCII memorizzabili  complessivamente in tutti
 gli Hard Disks del pianeta Terra).   Cosi', la preziosa indicazione era
 stata depositata presso Strange Land, dove occupava piu' o meno 5 Kilo-
 bytes, cioe' tre conferences. Purtroppo nessuno aveva pensato al sysop,
 Axe!, ormai lanciato verso il Guinness dei primati con milleseicentodo-
 dici user.data persi in un mese.   (-4-)
 N aveva  avuto qualche sospetto  sull'affidabilita' della board , forse
 per il fatto che il logon in  ANSI  da molto tempo era stato sostituito
 dallo stesso Axe! : da "Welcome to Strange Land" la schermata era dive-
 nuta  per default  "I lost my  user.data file , please re-log yourself"
 e gli utenti del  BBS  si sentivano ormai  condannati al questionario a 
 vita.
 Tuttavia l'insistenza di Guile era stata determinante : credendolo H.D.
 Case, i Controllori avevano  esaudito la sua richiesta; appena in tempo
 per  distruggere il dato nel crash di  Strange Land  delle  14:35 , ora
 locale.
 "Insomma nessuno e' piu' in  grado di distinguere quale sia l'originale
 tra quei due esseri !" concluse The Brain.
 "Poco male" replicai "ne abbiamo sopportato fino ad ora uno, ce li ter-
 remo entrambi. Almeno riusciranno ad imparare tutti i comandi AT, meta'
 per ciascuno".
 "A parte il fatto che ci vorrebbe un clone per ogni stringa AT" aggiun-
 se il  Capitano  dimostrando  di aver  imparato a conoscere  bene Guile 
 "c'e' un fatto piu' grave!  La crescita del clone e' accelerata... egli
 e' ormai prossimo alla riproduzione".
 "Ma l'avete visto bene ?  E' pur sempre un Guile , non siate ridicoli!"
 fu il corale commento del gruppo degli hackers.
 "Riproduzione per mitosi" spiego' N , e la  faccenda  comincio' a farsi
 seriamente preoccupante.  




 -----------------------------------------------------------------------
 CAPITOLO QUARTO 

 Dentro ogni grande problema ce n'e' uno piu' piccolo che sta
 lottando per venire fuori.  ( Legge di Hoare ).      
 -----------------------------------------------------------------------

  - "Jettero maiale !" impreco' Hydra , ricevendo cosi' valanghe di let-
 tere e telegrammi di protesta da parte degli amici dei suini , compren-
 sibilmente adirati per l'inopportuno accostamento.
 Il nervosismo  dimostrato dal re  del sottosuolo era  tuttavia piu' che
 giustificabile :  un Caccia Stellare era diretto verso la Terra con in-
 tenzioni non propriamente amichevoli , ed a breve termine si  profilava 
 la possibilita' di una colonia di piccoli Guiles .   Ci era rimasta un'
 unica consolazione :  le cose non avrebbero potuto in nessun caso pren-
 dere una piega peggiore. 
 Prima o poi, la peggior combinazione di circostanze possibile e' desti-
 nata a  prodursi, come recita la  nota 2a legge di Sodd che trova piena
 conferma nel corredo genetico di Shock Waves, l'unico caso mai rilevato
 nella storia della scienza di CRC Error nel DNA.  (by Felix, Aug 1992).
 Un messaggio  dalla plancia  richiese l'immediata  presenza  dell'uffi-
 ciale superiore in sala controllo . Fummo invitati a seguirlo ed accet-
 tammo con riluttanza , nel timore di  assistere in diretta dallo spazio
 alla fine  del nostro amato  pianeta azzurro ;  quel luogo dove avevamo
 realizzato molti dei nostri sogni, specialmente usando le carte di cre-
 dito di altri.
 "Wow , la vostra apparecchiatura  ricetrasmittente e' qualcosa di ecce-
 zionale" commento' Burglar osservando le avveniristiche attrezzature di
 comunicazione a  disposizione dei  Controllori nella  stanza principale 
 della Nave stellare.  "Per lo meno" aggiunse Gio 71  "non avranno i di-
 fetti di quelle terrestri: interferenze, eccessivo riscaldamento...".
 Un crepitio interruppe le sue parole: a 25 centimetri da lui un sovrac-
 carico aveva bruciato lo scanner interplanetario.
 N richiamo' la nostra attenzione e svelo' il motivo per il quale erava-
 mo stati  convocati  d'urgenza in quella sala.  Un ricevitore comincio'
 a gracchiare :  era sintonizzato sulla frequenza di comunicazione dell'
 unita' da battaglia dei Conquistatori. Potevamo finalmente udire la ma-
 ledetta sequenza di  scrambling che precedeva  l'inizio delle loro tra-
 smissioni; secondo il personale presente in plancia, nessun calcolatore
 tra quelli appartenenti alle civilta'  piu' evolute dell'Universo aveva
 saputo assegnare a quei suoni un significato logico.
 Tutto tacque, una voce dal timbro anomalo risuono' chiara nell'aria ar-
 tificiale : "L8r flesh ket it cruck not memory is comment my !".  (-5-)
 "Jettero grozzlip !" esclamo' stizzito N , cominciando ad assimilare lo
 slang terrestre. Gli arrivo' immediatamente un ologramma di protesta da
 parte dell'associazione federale  per la protezione di tale sconosciuta
 forma di vita animale.
 Quanto a noi, ci guardammo allibiti.  Era troppo assurdo per essere ve-
 ro :  i maledetti Conquistatori , giunti dalle profondita' dello spazio
 extragalattico per  sottomettere il nostro sistema , avevano utilizzato
 una delle forme di comunicazione piu' fake dell'Universo: il Deathbrin-
 geriano, in pratica l'applicazione della funzione RND alle corde vocali.
 Essi tuttavia ignoravano l'esistenza del potente tool DB-Emulator , che
 nella versione piu' evoluta (con vocabolario) ottenuta da Alzheimer do-
 po tre anni di collegamenti a The Final Frontier e migliaia di chiamate
 al servizio informazioni  internazionali Italcable ( gli operatori par-
 lavano un  dialetto di tale forma di espressione ),  permetteva la con-
 versione dell' incomprensibile idioma in linguaggio corrente in un tem-
 po sufficientemente breve, nonche' l'operazione di rimodulazione.
 Burglar portava sempre con se' nella tasca anteriore dei jeans fatti su
 misura per lui (taglia 25 ³) il software assolutamente indispensabile :
 tremilaseicento floppy da 3" 1/2 ; inoltre disponeva di un disco CD-ROM
 da ventun pollici che cercava  elegantemente di far passare come  orec-
 chino all'ultima moda. Mentre armeggiava alla ricerca della fatidica u-
 tility, fummo lieti di esporre al comandante dell'astronave gli svilup-
 pi della situazione. 
  - I computers di bordo erano in grado di elaborare qualsiasi programma
 scritto in un qualsiasi linguaggio.  Questa caratteristica, indispensa-
 bile per viaggiatori del  cosmo sempre in  contatto con civilta' scono-
 sciute, era stata ottenuta grazie  alle sofisticate tecnologie AI a di-
 sposizione della Federazione .   La macchina  esegui' le istruzioni che 
 costituivano le routines del mitico tool Alzheimeriano, ed in pochi mi-
 nuti una stampante produsse la trascrizione della trasmissione effettu-
 ata poco prima dai Conquistatori, perfettamente decodificata.    (-6-)
 Si trattava solo di una banale comunicazione di servizio: dati sul car-
 burante, posizione relativa  della nave da  battaglia ed altre informa-
 zioni simili , tuttavia fummo  esaltati  dal brillante  risultato dell'
 esperimento.  Anche Shock Waves , che aveva appena finito di leggere ad
 un alieno un suo file di teorie assortite  sull'origine delle Galassie,
 causandogli un attacco di convulsioni.   ( Si ricorda agli  affezionati 
 lettori che la serie completa di detti files provenienti da EuroNet e'
 disponibile nelle migliori banche dati private, area captures ). 
 Era chiaro, il metodo di decrittazione funzionava.  Si trattava solo di
 trovare il modo migliore per utilizzarlo, e nel piu' breve tempo possi-
 bile.  Dopo un'intera  giornata di  intercettazioni  ruscimmo ad acqui- 
 sire  alcuni  elementi basilari :  i Conquistatori  avevano inviato  un 
 unico vascello nel "facile" compito di sottomissione di questo Quadran-
 te, la base con la quale erano in contatto rimaneva a centinaia di par-
 sec di distanza.  Le comunicazioni in  tempo reale su distanza stellare
 erano un'altra conquista della tecnologia federale.
  - Phoenix fu teletrasportata a bordo per due ragioni fondamentali : la
 prima e' che mi ha pagato per essere inserita nel racconto.
 L' altro motivo che animo' la nostra decisione di unirla al gruppo , fu
 una  particolare  caratteristica  fisica  della  suddetta  fanciulla  :
 Phoenix parlava un discreto  Deathbringeriano , ma soprattutto raggiun-
 geva in TX l'incredibile velocita' di  1800 PPS  ( Fonemi Per Secondo ) 
 full duplex, e si stava allenando a trasmettere FAX tramite laringe.
 Era piuttosto raro incontrare una ragazza nell'ambiente delle telecomu-
 nicazioni ma Phoenix vi era entrata con molto entusiasmo, anche perche'
 il chat costituiva la sua unica forma di dialogo a distanza. Con il te-
 lefono usato in modo tradizionale e' infatti impossibile  l'utilizzo di
 frequenze superiori ai 5000 Hz mentre la voce della fanciulla, in terza
 armonica, era facilmente captabile via VHF.   Per poter parlare libera-
 mente, la bimba era stata costretta a prendere la patente IW2 di radio-
 amatore. 
 Tuttavia, in questi drammatici momenti le sue capacita' sarebbero state
 indispensabili per i nostri scopi; nella notte (ore terrestri) il piano
 di sabotaggio fu completato , e l' indomani alcuni di noi si  sarebbero
 coperti di gloria.
  - Gli alloggi dell'astronave erano piuttosto originali : un invisibile 
 campo di forza  sostituiva il letto dando  al dormiente la meravigliosa
 sensazione di fluttuare nell'aria ;  Burglar ovviamente fu lasciato sul
 pavimento.  La nostra prima cena spaziale era stata un'esperienza disa-
 strosa : per poter essere conservato, il cibo alieno era liofilizzato e
 ridotto in polvere bianca.  The Brain si era subito esaltato, e con una
 sola inspirazione, aveva cancellato tre mesi di scorte. 
 Nessuno dormi' , ed accezione di  Hydra il cui organismo incorporava un
 clock a tampone che  manteneva down il sistema nervoso almeno fino all'
 ora di pranzo.
 Come al solito , avevo elaborato una  strategia che aveva molte chances
 per essere vincente. L'approvazione del Capitano dei Controllori fu so-
 lo una formalita', il nostro ingresso  in sala controllo fu salutato da
 decine di sguardi di ammirazione e fiducia.
 "In bocca al Burglar!" augurai ai ragazzi del gruppo che avrebbero pre=
 so parte all'operazione di salvataggio della Terra.
 "Crepi il Jettero !" fu la risposta.  Non c'entrava nulla ma si inseri-
 va  sempre bene in  qualunque contesto.   Anche gli alieni  presenti in 
 plancia annuirono ; conoscevano il nostro compagno Heller dai tempi del
 C 64 , quando la sua mente aveva ottenuto il primo razionale successo :
 per usare il lato B di un 5"1/4 nell'unita' 1541 era sufficiente girare
 il dischetto. Non occorreva capovolgere il drive, cosa che Jettero ave-
 va fatto sino al momento di quel fantascientifico ragionamento, quattro
 mesi dopo l'acquisto dell'apparecchio.
 Shock  Waves aveva idee  tutte sue in merito  all' archiviazione dati :
 credeva che  una memoria di massa da 600 Megabytes in linea  fosse una
 banda magnetica lunga 9 Km con le cifre binarie messe in fila. 
 Tuttavia , decidemmo di dargli una possibilita' di rendersi utile asse-
 gnandolo alla registrazione ottica delle comunicazioni in programma.
 Phoenix sedette al banco di TX e attese.  La prevista radiotrasmissione 
 proveniente  dalla nave nemica  arrivo' in perfetto orario , annunciata
 dalla solita sequenza di scrambling.  L'assistente di volo iperspaziale
 con cui i  Conquistatori erano  in contatto  non ebbe pero' il tempo di 
 codificare ed inviare il messaggio di risposta,  sulla frequanza si in-
 seri' Phoenix ed inizio' un breve dialogo in Deathbringeriano.
 Ero certo del successo di quest'esperimento, anche perche' Gio' 71 ave-
 va proclamato pochi minuti prima : "Falliremo sicuramente , si accorge-
 ranno della differente provenienza".
 Fu una  questione di istanti , il DB-Emulator  decodifico' la richiesta 
 dell'incrociatore spaziale avversario: "Urgentissimo. Abbiamo un guasto
 all'apparato  ricevente di decodifica , i messaggi sembrano  accelerati  
 almeno del  600%.   Non riusciamo a tradurre nulla.  Inviateci immedia-
 tamente una nuova copia del software  di gestione della console princi-
 pale."
 Phoenix lancio' un urlo di gioia ma nessuno lo senti', gli strumenti di
 bordo misuraruono la  frequenza di  emissione : 32.450 Hz, nuovo record
 stagionale.        
   
 

 -----------------------------------------------------------------------
 CAPITOLO QUINTO

 Se i costruttori costruissero come i programmatori programmano, 
 il primo picchio che passa potrebbe distruggere la civilta'.
 ( Seconda legge di Weinberg ).
 -----------------------------------------------------------------------


  - La seconda parte del piano di  battaglia da me elaborato con l'aiuto
 degli altri hackers di Twin Phreaks poteva avere inizio. 
 Hydra si era finalmente svegliato , sostitui' Phoenix al banco di tras-
 missione ed inizio' il suo compito.   Il phreaker  dall'orrenda  chioma 
 (Hydra si guadagnava da vivere affittando aree attrezzate per campeggio
 ai parassiti che trascorrevano  le vacanze nei suoi capelli) era notis-
 simo , a chiunque avesse mai partecipato ad una conference telefonica ,
 come "l'incubo di Alliance".  In pratica , dall'istante in cui egli ve-
 niva invitato a joinare la  conversazione a quello di  caduta del PBX , 
 il bimbo non smetteva di parlare neppure per un secondo.
 Se poi era lui stesso il conference master, peggio che mai: smetteva di
 blaterare almeno tre o quattro ore dopo il leaving dell'ultimo parteci-
 pante.  Se la linea presentava effetto eco , riusciva a litigare con la
 sua stessa voce insultandosi da solo per giornate intere.
 Per fortuna , questo suo lato negativo ci sarebbe stato ora enormemente 
 utile :  Hydra avrebbe  tenuto impegnata  la frequenza  di dialogo  dei
 Comquistatori per tutto il tempo necessario al completamento della fase
 "P".  "P" come "programmazione", ma soprattutto "P" come "Pitagora", il
 coder chiamato all'impresa piu' importante della sua vita.   (-7-)
  - La routine fu completata in 432 minuti terrestri. Pitagora non sape-
 va programmare i  potentissimi calcolatori alieni , ma quanto a  questo 
 nulla di nuovo: non sapeva programmare neppure quelli nostrani.
 Fortunatamente i  computers dei  Controllori  realizzati dopo il Quinto
 Millennio ( data federale ) disponevano  di un'intelligenza artificiale
 talmente sofisticata da aver  eliminato la necessita' del coding diret-
 to.  Una macchina pensante riuscita  senza dubbio meglio di quella spe-
 rimentata dai loozers tempo addietro (vedi "Twin Phreaks IV").
 L'autore del programma doveva solo  descrivere le  subroutines all'ela-
 boratore tramite un facile linguaggio simbolico comprensibile da tutti;
 perfino Guile  sarebbe riuscito ad usare quel sistema , ma in quel pre-
 zioso momento ci era indispensabile la mente contorta di Pitagora.
 Il tema assegnatogli dal  Capitano in persona era il seguente : "scrivi
 la routine di gestione della console principale di un caccia stellare".
 Forse non fu  molto corretto  far credere al  semi-coder che  gli alie-
 ni , viste le sue indiscusse  capacita' di programmazione , lo avessero
 scelto per  elaborare il nuovo  sistema di  controllo di  cui sarebbero 
 state dotate tutte le navi federali, ma speravamo ardentemente di otte-
 nere in quel modo un vero ed inimitabile prodotto pitagoriano.
 Cosi' fu.   Codificammo e  trasmettemmo  il risultato  degli sforzi del 
 fanciullo all'astronave nemica , i Conquistatori ringraziarono e si af-
 frettarono ad implementare  cio' che credevano provenire dalla loro re-
 mota base e che avrebbe consentito  l'attacco finale  al pianeta Terra.
 Per i primi istanti non accadde nulla, l'atmosfera sintetica della sala
 principale del nostro mezzo spaziale era piena solo delle nostre impal-
 pabili speranze  e dei purtroppo palpabili e  viscidi capelli di Hydra.
 Poi, i nostri sogni si avverarono in un lampo. Terminata la fase di in-
 cubazione , gli inafferrabili bugs immancabili in ogni routine di Pita-
 gora iniziarono a riprodursi e ad invadere l'intero programma. 
 Bisogna ammettere che Pitagora , quando sbaglia , lo fa  esclusivamente 
 nei punti vitali del codice prodotto. Cosi', dopo appena tre minuti dal
 file sending , il ricevitore  gracchio' il bollettino  della vittoria :
 gli odiati  Conquistatori  annunciavano la  procedura  urgente di salto
 nell'iperspazio, destinazione la loro piu' remota base appoggio, ai li-
 miti dell'Universo conosciuto.  Diciassettemilatrecentodue  avarie all'
 astronave prodotte dalle disfunzioni  della console principale avevano
 infranto i loro progetti bellici.
 L'urlo di gioia fece  tremare le pareti  della stanza , solo Phoenix fu
 fatta tacere con la forza per evitare danni irreparabili alle strutture
 della Nave. 
 In seguito , la CCXII Conferenza Federale per il Disarmo  proibi' l'uso
 della voce  amplificata  della ragazza  nonche' di ogni  immagine della 
 faccia di Jettero, classificate come mezzi di sterminio di massa. 
 "Ci sono possibilita' di un  loro ritorno in tempo breve ?"  chiese AMF
 visibilmente preoccupato.
 "Nessuna." lo tranquillizzo' N  "Hanno fallito , e la loro societa' non
 tollera insuccessi.   Non troveranno un altro equipaggio disposto a ri-
 tentare l'avventura , con migliaia di altri mondi classificati come po-
 tenziali obiettivi".
 "E poi c'e' il nostro servizio di pattuglia, da non sottovalutare" sot-
 tolineo' il Capitano dei Controllori della Galassia "contiamo di debel-
 lare i nemici entro i  prossimi seicento dei vostri anni , il tempo che
 impiegherebbe Pitagora per imparare a memoria le istruzioni del copper".
 Quest'affermazione confermo' ancora una volta quanto fossero precisi ed
 attendibili gli studi effettuati dagli alieni sul nostro conto. 
  - L'euforia ci aveva contagiati, si cominciava a discutere del ritorno
 a casa e di una  possibile festa della  vittoria;  provavo tuttavia una
 sensazione strana , mi  sembrava  che da un  momento  all'altro potesse 
 giungere qualcosa o qualcuno a rovinarci la festa.  
 Purtroppo un  particolare molto , molto importante era  stato soffocato 
 dalle nostre grida di gioia : il nostro compito non era finito, e sfor-
 tunatamente una malefica entita' ne  prese coscienza  appena un istante
 prima di me.
 "Guile !!" grido' Gio' 71 "Ci siamo dimenticati di lui !".
 Raggiungemmo  il compartimento  di incubazione appena  in tempo per ri-
 cevere  la funesta  notizia :  tra poco meno di 60 dei nostri minuti la
 crescita della colonia dei cloni sarebbe esplosa, a ritmo esponenziale; 
 migliaia di Guiles  riprodotti in tempi brevissimi.  Certamente avremmo
 potuto scoprire nell'istante della mitosi quale fosse il Guile autenti-
 co, ma i fattori di crescita non ci davano speranze: le copie ci avreb-
 bero travolti prima di darci il tempo di intervenire.
 No , la  distinzione  dei due esseri  andava necessariamente effettuata 
 prima di quel fatale momento.
 "Ma e' possibile che non esista un sistema alternativo ?"  chiese Time-
 scape al tecnobiologo che si occupava della duplicazione cellulare.
 "Beh, in altri casi si e' potuto ricorrere all'analisi delle onde cere-
 brali, che rimangono comunque differenti in ciascuna copia".
 "Ed in questo caso non si puo' fare ?" chiese  Burglar  sperando che la
 faccenda si potesse  risolvere per suo merito , cosi' da poter chiedere
 di eliminare il duplicato divenuto inutile (tramite digestione).      
 "No, i suoi neuroni danno segno di  attivita' rilevante ogni era geolo-
 gica terrestre" fu l'arido commento dello scienziato.
 Ci guardammo sconsolati. Era davvero finita , un esperimento inutile a-
 vrebbe cancellato  per sempre Guile. Gia' , perche' ormai  non rimaneva
 altro che  distruggere entrambi gli esseri , ardua decisione da prende-
 rsi in nome dell'equilibrio universale.
 Attimi di silenzio , il ricercatore  pose la sua mano aliena sulla leva
 che controllava l'outer door, il portello esterno noto a chiunque abbia
 visto "Aliens scontro finale": i due corpi sarebbero stati espulsi ver-
 so il vuoto cosmico , dove la loro stessa  pressione interna li avrebbe 
 istantaneamente distrutti.
 Cosi' cessava di esistere un amico, loozer ma sempre amico. 
 "E' il prezzo dell'evoluzione tecnologica" mormoro' con le lacrime agli
 occhi Gio' 71 "il metodo di  clonazione di questa razza  extraterrestre
 e' talmente sofisticato da rendere la copia assolutamente perfetta".
 Non  si era ancora spenta l'eco  delle sue parole, ed ecco il miracolo.
 Uno dei due Guile , al di la' della  parete trasparente che li separava
 da noi, divenne  improvvisamente luminescente, una violenta luce bianca 
 che ci costrinse a  distogliere lo sguardo.  Quando fummo nuovamente in
 grado di osservare la scena, accanto al solo essere rimasto in vita ri-
 maneva unicamente un mucchietto di polveri inorganiche.
  - Ci fu spiegato dalla  Commissione Scientifica costituitasi apposita-
 mente per osservare il fenomeno, che ogni 35 miliardi di casi di clona-
 zione la combinazione  delle basi azotate non riusciva a stabilizzarsi,
 causando all'atto della  duplicazione generale dei cromosomi l'autocom-
 bustione globale ed istantanea dell'intero essere vivente.
 Il caso precedente risaliva a parecchie generazioni di Controllori pri-
 ma dell'attuale.
 Con i suoi poteri, Gio' 71 aveva  salvato la vita al vero Guile. Gli fu
 conferita la medaglia di merito della  Federazione , un cristallo a noi 
 sconosciuto. "Ne avro' cura piu' di ogni altra cosa al mondo" sussurro' 
 commosso; gli cadde durante la premiazione e si frantumo'.
  - Gli  addii sono  sempre una cosa triste , tranne quando e' Jettero a
 partire. Nel nostro caso , lasciavamo per  sempre quelli che ormai con-
 sideravamo amici , sapendo  che non avremmo mai piu' potuto rivederli o
 comunque comunicare con loro in qualsiasi forma. 
 "Non potremo tornare nel vostro Sistema per i prossimi 5 periodi , tre-
 mila anni terrestri piu' o meno" spiego' N. 
 "Altre missioni importanti ?" domando' Timescape.
 "No, targhe alterne" intervenne l'ufficiale di rotta "il rilevatore Sud
 della  Galassia ha segnalato una quantita' di esafluoruro di Uranio su-
 periore alla seconda soglia di attenzione".
 Ci ritrovammo alla  periferia di Twin Phreaks in  un impercettibile  i-
 stante , senza aver avuto il  tempo di udire o aggiungere altro.
 Burglar giunse a breve distanza e  subito l'inclinazione dell'asse ter-
 restre aumento' di un grado e mezzo.  
 Forse gli stessi inflessibili Controllori Galattici si erano affeziona-
 ti al nostro piccolo gruppo, ed avevano preferito un addio brusco e me-
 no doloroso.  Guile era con noi, non sapevamo cosa ricordasse di quelle
 difficili ore, ma anche se avesse raccontato  qualcosa in giro non l'a-
 vrebbe creduto nessuno, come accadeva per default.    
 Nell'oscurita' della sera una linea di luce apparve per un attimo sullo
 sfondo stellato.  Una meteorite , o forse l'ultimo saluto di chi prose-
 guiva un interminabile viaggio nell'Universo infinito.
 Davvero la nostra  avventura era stata reale ?  Noi stessi stentavamo a
 crederlo , del resto certe esperienze  al limite dell'impossibile erano
 riservate solo a noi, a quei cool hackers di Twin Phreaks felici di es-
 sere ancora una volta insieme.
   

 FINE
 ----

 MFB #402.010.014
 Not a Public Domain Version


 
 ---------------------------------------------------------------------------
 NOTE A "Twin Phreaks V"

 ---------------------------------------------------------------------------

 (-1-)      Il riferimento  non e' affatto  puramente casuale, ma  pale-
            semente diretto alle ben note imprese di Hydra e Net Jobber,
            nonche' dell'autore del presente testo.

 (-2-)      E' ormai di pubblico dominio il fatto che i telefoni pubbli-
            ci Urmet/SIP offrano un grado di  sicurezza pari a quello di
            una trasfusione con sangue prelevato a The Brain, di ritorno 
            dalla Colombia dopo una sosta in Kenya, praticata da Gio'71.
             
 (-3-)      Prendere nota di un  numero di  carta di credito  ha un solo 
            scopo: il carding.  Per maggiori  informazioni rivolgetevi a
            Timescape richiedendo due ore di colloquio presso il carcere
            di Imperia. 

 (-4-)      Effettivamente, in quel periodo, il file User.data di Stran-
            ge Land era soggetto ad evaporazione ogni 1.32 ore circa.

 (-5-)      Forse la piu' nota frase di  Deathbringer, riportata in ogni
            area Capture di  ogni board del pianeta e mai da alcuno tra-
            dotta.  

 (-6-)      Anche il potente DB-Emulator, massima realizzazione umana in
            fatto di decodifica, e' disponibile nelle migliori BBS.

 (-7-)      Per comprendere la logica Pitagoriana, ricordo che il ragaz-
            zo trascorse i migliori  anni della sua vita cercando di di-
            mostrare la possibilita' di lharcare 400K in 10 bytes.
