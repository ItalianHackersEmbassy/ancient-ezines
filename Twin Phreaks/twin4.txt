  B a l l a   c o i   l o o z e r s
  
  ( T W I N   P H R E A K S   I V )

 ---------------------------------------------------------------------------
 Testo originale e succesive modifiche: MFB   
 ---------------------------------------------------------------------------
 Prima edizione,   Febbraio 1992
 Seconda edizione, Ottobre  1992
 TERZA EDIZIONE,   Febbraio 1993
 ---------------------------------------------------------------------------



 NOTA alla seconda edizione

 - Quarto episodio della saga di Twin Phreaks, forse il piu' noto del-
 la serie anche  a  causa di una versione fake successivamente ritira-
 ta dalla circolazione. 'Twin Phreaks IV' conteneva molti meno termini
 tecnici delle precedenti avventure, e finalmente molti loozers furono
 in grado di capirci qualcosa. Per Shock Waves non ci fu speranza: al-
 zo' bandiera  bianca  alla vista della parola 'abnorme', nella  prima
 riga della dedica originale.
  


 DEDICA originale

 - Si e' osservata, in questi ultimi tempi , un'abnorme proliferezione
 della specie 'Homo Sysop Sapiens'.  Purtroppo molti degli elementi in
 questione presentano profonde alterazioni genetiche tali da impedirne 
 il completo sviluppo. Essi costituiscono ora una specie a se' stante,
 distinta dalla precedente per differente corredo cromosomico e scien-
 tificamente  classificata con il nome 'Homunculus PseudoSysop Lamer'.
 Ad essi e' dedicato il presente racconto, con l'augurio di una preco-
 ce scomparsa dal mondo delle telecomunicazioni e dalla superficie del
 pianeta.



 -----------------------------------------------------------------------
 PREFAZIONE

 -----------------------------------------------------------------------

 - E' noto che diverse specie animali, compresa quella umana, risentono
 dell'influsso lunare; lo splendore  riflesso dall'astro invita in par-
 ticolare i lupi ed i canidi in genere ad un corale ululato.
 Sconosciuta ai piu' e' invece la  profonda influenza  esercitata da un
 altro corpo celeste sulla specie 'Homo Lamer' . I lamers sentono l'ir-
 resistibile impulso a riunirsi in determinate notti per indirizzare ad
 una lontana stella un triste lamento, un verso strano che sembra esse-
 re un disordinato insieme di lettere e numeri (N5GFVdD).   (-1-)
 Tale stella e' Sirio, l'astro del loozer.
 Quella notte anche gli hackers erano riuniti, ed anch'essi rivolgevano
 lo sguardo al cielo. Ben altri corpi celesti attiravano la loro atten-
 zione: i  satelliti per  telecomunicazione; ad essi  era destinato  un
 particolare ululato, a 2600 Hz. Videro da lontano il gruppo dei lamers
 ed istintivamente  tentarono di riconoscerli : Shock Waves , Shining , 
 Gio71... mancava Jettero Heller !  Incredibile...  il capo supremo dei
 loozers aveva disertato la riunione. Pochi sguardi e fu subito panico,
 Jettero aveva sempre partecipato al periodico lamer-meeting... perche'
 quest'inspiegabile assenza ?  I casi erano due: o il fanciullo era de-
 ceduto oppure era impegnato a preparane qualcuna delle sue.  Purtroppo
 fu la peggiore delle due ipotesi a trovare conferma: la seconda.

       

 --------------------------------------------------------------------------
 CAPITOLO PRIMO

 Poker di lamers
 --------------------------------------------------------------------------

 - La notizia dell'incriminazione di  alcuni pirati del software  per asso-
 ciazione a delinquere era  stata recepita  come un pessimo segnale tra gli
 operatori dei Sistemi Privati  farciti di software copiato. Molti proprie-
 tari di BBS non erano piu' disposti  a correre pericolosi rischi ed aveva-
 no abbandonato il campo;  ne avevano  approfittato i soliti  pseudo-SysOps
 nel tentativo di  rastrellare  qualche utente  per  riempire alcune sotto-
 specie di BBS. Dopo mesi e mesi passati  cercando di convincere la vecchia
 nonna malata ad includerlo nel testamento , Shock Waves aveva raggiunto lo
 scopo ed era passato alla seconda fase: eliminazione  fisica della suddet-
 ta.  Era bastato leggerle il nuovo algoritmo Itapac 1421 da lui partorito,
 ad una certa eta' ridere  sguaiatamente  per 90 minuti consecutivi diventa
 molto pericoloso. E dire che il loozer credeva veramente nelle sue capaci-
 ta' di coder: in fondo con quello scanner  c'erano ben  12 possibilita' su
 100 di trovare una NUI valida entro tre milioni di anni.
 Grazie all'eredita', Shock Waves aveva creato il suo sistema privato tele-
 matico, il quale  dalle 23 alle 7  del mattino , solo nei giorni dispari , 
 quando la  temperatura esterna  superava gli  11.65 °C , se il  livello di 
 monossido di carbonio nell'aria non eccedeva i 100 microgrammi per litro , 
 ammesso che l'elettricita' statica  atmosferica fosse mediamente normale , 
 ogni tanto si  degnava anche di  funzionare , o per lo meno sbrodolava sul 
 terminale qualche manciata di caratteri ANSI volgarmente dichiarati 'logon
 screen'.
 Data la smisurata  esperienza del bimbo , la board era  stata affidata per
 il 97%  circa a  quegli esseri  comunemente detti  'collaboratori esterni'
 ed il cui ruolo  principale consiste nel  mandare a farfalle il sistema se
 proprio il SysOp, nonostante gli sforzi, quel giorno non riesce a sfascia-
 re nulla.
 Vale la  pena di spendere  un capitolo nella  descrizione della  maledetta
 board che sconvolse il mondo... eccone i dettagli:
 - L'hard disk, spacciato come 300 Mega SCSI, era in realta' un 20 Mb recu-
 perato da uno zio  nei sotterranei dell'azienda  dove egli lavorava e dove
 l'apparecchio giaceva dal 1953 .  Raffreddato da una ventola turbodiesel ,
 emetteva un  rumore pari a  125 decibel  circa , ma funzionava  anche come
 caldaia per l'intero condominio , pertanto l'Amministrazione ne aveva con-
 cesso l'uso al fanciullo purche' non usasse DMS dopo le ore 21. Per giorni
 e giorni decine di studenti di informatica chiesero a Shock Waves di poter
 vedere con il loro occhi l'unico HD a 37 pollici della storia.
 - Il monitor era stato una vera occasione :  sconto del 75% per un paio di
 impercettibili difetti...  non visualizzava il verde e  sostituiva per ra-
 gioni sconosciute il blu con il rosa.
 - Computer: somigliava vagamente ad un Sega Megadrive, ma la premiata dit-
 ta  Carmine Santuzzo  aveva assicurato  all'acquirente che si  trattava in
 realta' dell'unico modello sperimentale di 80786 (332 MHz) ad elio liquido
 esistente in Italia .  Dopo 36 giorni di tentata programmazione , qualcuno
 riscopri' il magico A3000 ed AmiExpress riprese a rollare.
 - Memoria RAM: secondo il noto postulato del multitasking , per gestire in
 modo ottimale un BBS  occorre un  numero di task  sempre  superiore di 1 a
 quello necessario per inchiodare il computer.   Pertanto, in base alla RAM
 le boards si  dividono in due categorie :  dove la memoria  e' scarsa esse
 entreranno in  crash per il collasso dello stack , dove la memoria abbonda
 invece entreranno  sicuramente in  crash perche' il SysOp , esaltato dall'
 immensa RAM disponibile, non potra' fare a meno di aprire 3427 tasks.
 Nel nostro caso , il sistema  apparteneva  eccezionalmente  ad entrambe le
 classi :  aveva infatti una scarsa  memoria centrale integrata da un SysOp
 incapace. 
 - Dual Standard : questo per fortuna era un autentico US Robotics, gentil-
 mente offerto dagli abitanti del  palazzo di fronte a condizione che Shock
 Lames smettesse di piangere di notte , tenendo  sveglio l'intero quartiere
 e singhiozzando disperatamente il suo desiderio di un modem.
 - Stampante: a getto d'inchiostro. Nel senso che ne gettava dovunque tran-
 ne che sulla carta. Fu subito rivenduta ad un imbianchino.   
 - Al momento dell'assemblaggio , Shock Waves aveva sfoderato  puntualmente
 l'arma segreta , un vero esperto conosciuto in BBS: Gio 71.
 L'individuo era una  vera maledizione vivente , sempre prodigo di  gentili
 consigli del tipo : "Quest'interfaccia l'aveva usata anche un amico di mio
 cugino ed e' morto folgorato" oppure: "Bello questo monitor, ma lo sai che
 in un caso su 4 milioni il  trasformatore di riga esplode e ti incendia la
 casa ?" .   D'altronde in una board loozer  non avrebbe potuto esistere un
 collaboratore cool , sarebbe stato in contrasto con l'assioma  "Chi va con
 il lamer impara a lamerare".
 Grazie alla sua cultura elettronica, Gio 71 aveva immediatamente effettua-
 to la  revisione del cablaggio :  la prima modifica  aveva eliminato in un
 colpo entrambi i  CIA , la seconda  aveva ucciso Paula .  Tuttavia dopo 25
 giorni di tentativi, lo sciagurato sistema di collegamento periferiche era
 stato completato. Poco importava se il cavetto del modem, schermato in mo-
 do ineccepibile , consentiva di captare  Radio Dimensione Suono attraverso
 lo speaker; la board era pronta a funzionare, mancava solo l'elemento piu'
 terrificante: il Cosysop.
 Un nome...un nome solo... infatti furono due: Vegamaster e Jettero Heller.
 Con questo il poker era davvero completo.
 Vegamaster  usciva da quel periodo  dell'adolescenza denominato  "crisi da
 chat" ; in  realta' anagraficamente  aveva 26 anni, ma era  biologicamente 
 fermo a 15. Chiuso nella sua stanza  con l'unico telefono di  casa, si era
 collegato  a Itapac grazie ad una nota  NUI, che festeggiava il suo decimo
 anno di vita.  (-2-)
 Dopo 16 giorni , stremato dalla fame ( per dissetarsi aveva raccolto acqua
 piovana in una ciotola sul davanzale ) , si era finalmente riaffacciato al
 mondo esterno. Risultato delle 384 ore di chat: 12 diottrie complessive in
 meno , licenziamento  per prolungata  assenza ingiustificata , esaurimento
 nervoso, e dulcis in fundo mega-bolletta telefonica arricchita da chiamate
 dirette in USA (della serie: il carding, questo sconosciuto).
 La  NUI  di Itapac l'aveva ottenuta grazie ad un contratto con The Brain ,
 impegnandosi a lavare l'auto di quest'ultimo tutte le domeniche ; la prima
 connessione  era stata un vero  problema , poi per fortuna il suo cane gli
 aveva spiegato la procedura.  Adesso, Vegamaster conosceva anche la NUA di
 QSD e cio' gli  era  bastato per  autodefinirsi  'hacker' e per sentire la 
 necessita' di un nuovo alias. Ecco il perche' del secondo pseudo: 'Guile',
 considerato che ormai nessuno al  mondo pronunciava piu' la parola 'Sirio'
 ( per disgusto fisico ) e  ' Vegamaster '  era da tempo stato deformato in
 ' Vegalamer '. 
 Jettero Heller lo conosciamo tutti... frequentava l'Universita' guadagnan-
 dosi  da vivere  presso la facolta' di medicina , dove veniva  pagato come
 soggetto di studio:  i biologi  infatti si stavano  chiedendo come potesse
 sussistere  una forma di vita  con un simile infimo  numero di connessioni
 tra neuroni .   Non per  nulla il suo  cervello era  stato  soprannominato
 'ENIAC'.  Tutti sapranno che 'ENIAC' era il nome del primo computer a val-
 vole, del 1947 , che passo'  alla storia soprattutto  per il ritmo con cui
 bruciava le suddette valvole : una ogni due minuti; bene, Jettero bruciava
 una cellula nervosa ogni due secondi .  In realta' tra lui e ENIAC restava
 una grossa differenza: nel caso del calcolatore, le valvole bruciate veni-
 vano sostituite !
 Si sveglio' verso mezzogiorno ( praticamente l'alba per lui ), consumo' la
 colazione , si lavo' ( poco e male ), si vesti' ( orrendamente ) e si pre-
 cipito' a controllare l'efficienza della sua potente auto.
 Dopo pochi minuti il quartiere fu scosso da un urlo lacerante :  "Mi hanno
 fregato il motore !!".  Ripete' la frase finche' un vicino di casa, pieto-
 samente, lo informo' di come quello  che avesse aperto fosse il bagagliaio
 e non il cofano .  Constatato l'errore , il fanciullo balzo' in macchina e
 fece un lungo giro in periferia dove prelevo' i peggiori tra i superlamers
 di Twin Phreaks. Sparirono nel nulla , come inghiottiti da Burglar. Passa-
 rono i giorni e diventarono settimane, ed infine mesi.
 Alla gioia dei primi momenti  per la scomparsa del popolo dei loozers , si
 aggiunse un  diffuso sentimento di  angoscia , come se  qualcosa  di molto
 grave fosse imminente. E quella stessa sera il presentimento si trasformo'
 in una terribile realta'.



 --------------------------------------------------------------------------
 CAPITOLO SECONDO

 La rivincita dei lamers
 --------------------------------------------------------------------------

 -  La notizia  di una nuova NUI  1421 si sparse con rapidita', ed  insieme
 ad essa giunse anche la sciagurata conferma  dell'identita' del proprieta-
 rio, anzi...dei proprietari. Durante i lunghi giorni di assenza, i loozers
 avevano costituito  un loro proprio gruppo , violando apertamente  il noto
 articolo del codice  degli hackers che proibiva  l'associazione di  stampo
 lameroso. Da un luogo sconosciuto , essi comunicavano con il mondo tramite
 la board di Shock Waves, controllata a distanza.
 Iniziarono con Shaolin :  in cambio dell'ambita NUI l'infame Vegamaster lo
 convinse a trasformare il suo sistema in un nuovo Node per Jettero e soci.
 Vegamaster era un  pericoloso malato di mente : la sua ultima geniale idea
 era stata quella di  modificare la sua  stampante  interfacciandola con la
 Pastamatic  della madre.  Ora era in grado di utilizzare sia modulo conti-
 nuo, sia fogli singoli, sia impasti di acqua e farina; in quest'ultimo mo-
 do ( gestito dal Simac.device )   il rullo di trascinamento  della printer
 produceva lasagne  e  tagliatelle , eventualmente arricchite con caratteri
 ANSI.  Era imminente, si diceva, l'uscita del driver per i ravioli.
 Il clamore  suscitato dal  vergognoso tradimento  provoco' il  deleting di
 Shaolin in svariate elite boards, tuttavia il suo account ricomparve pres-
 to presso  Lethal Zone  quando Rave decise  di concedere a Jettero & Shock 
 Waves la gestione del BBS in cambio di costante rifornimento di cardz.
 Purtroppo, la sua scelta fu ben presto  imitata da molti Sysops ed i male-
 detti  loozers  ottennero  il  controllo  di parecchie boards in cambio di
 notevoli  quantita'  di informazioni cool.  Dove e come se le procurassero
 rimase tuttavia un mistero per tutti.   
 Frattanto, tra coloro che si erano salvati dalla lamer-contaminazione , la
 vita scorreva fin troppo tranquilla. 
 Timescape , pagato il suo  debito verso  l'eletta societa' degli hackers e
 finalmente  guarito dal terribile  morbo che l'aveva  colpito  tempo prima
 era ritornato nella sua casetta in  riva al mare per prepararsi all' immi-
 nente esame a cui doveva essere sottoposto : il consiglio dei Sommi SysOps
 avrebbe deciso in merito alla sua riammissione nell'elite H/P.
 In compenso aveva sviluppato una strana  sindrome di box-dipendenza che l'
 aveva lentamente portato all'incapacita' di parlare normalmente. Anche con
 l'interlocutore a 50 cm di distanza , Timescape non era in grado di formu-
 lare frasi piu' lunghe di 15 parole  ed inseriva regolarmente una pausa di
 0.4 sec. alla fine di esse.   (-3-)
 Adventure Seeker, dimesso dall'ospedale psichiatrico ma sempre prigioniero
 del Politecnico, era invece finalmente  riuscito a strappare un 30 in Geo-
 metria. Alla domanda: "Indicare l'esatta definizione per 'insieme di rette 
 parallele tra loro giacienti nello stesso piano'" aveva risposto :  "Trac-
 ciato dell'encefalogramma di Jettero".
 The Brain, a dispetto delle previsioni, era riuscito a compiere due impre-
 se eccezionali : 1) essere ancora vivo  (il che gia' di per se' costituiva
 un caso clinico senza precedenti) ;  2) essere riuscito a peggiorare ulte-
 riormente la qualita' della sua esistenza.
 Grazie a quest'ultimo punto, egli ora godeva ottima salute: neppure il vi-
 rus HIV infatti era riuscito a sopravvivere all'interno del suo repellente
 organismo.
 - La  prima fu Illusion ; scomparve nello spazio  di poche ore con tutti i
 suoi Gigabytes di dati.  Un amaro messaggio accolse Alphabit al suo risve-
 glio: "Questo e' solo un avvertimento". Ma i Chronos non fecero neppure in
 tempo ad organizzare la spedizione punitiva: furono i lamers a farsi vivi, 
 dopo mesi di latitanza, completamente sconvolti.
 Da quello sciagurato giorno  in cui avevo conosciuto Jettero Heller, ne a-
 vevo viste di tutti i colori: una volta H.D. Case gli spiego' che, per es-
 sere cool, avrebbe dovuto procurarsi gli ultimi tipi di box: Jettero ordi-
 no' mezzo  catalogo Chicco  poi si presento'  alla riunione  degli hackers 
 vantandosi: "Voi avete solo box, io anche tre lettini e due fasciatoi". 
 I loozers avevano poca voglia di  raccontarci gli avvenimenti degli ultimi
 mesi... sembravano solo  molto impauriti ; inoltre ,  Vegamaster  li aveva
 severamente minacciati : per anni i SysOps avevano spaventato centinaia di
 utenti con la frase: "Attento... ti deleto dalla mia board". 
 Bene,  Vegamaster  con qualche piccola  modifica alla  stessa proposizione
 ne aveva fatto un'arma ben piu' terribile.  Lui , per convincere la gente,
 diceva: "Attento... ti  concedo l'accesso  alla mia board !!", il  che per
 qualsiasi
individuo rappresentava il crollo totale quanto a immagine pubblica.
 Ma Alphabit, che non era intenzionato a scherzare, disponeva di un estremo
 mezzo di persuasione:  "Adesso guardiamo tutti insieme gli effetti grafici
di Final
 Bit BBS" dichiaro'.  E a questo punto lo pseudo-gruppo scopri' improvvisa-
 mente di avere molte, molte cose da narrare.  
 Quale spaventosa idea era  venuta questa volta alla luce nel cervello  del
 lamerpatico (lamer + psicopatico) Jettero ?
 Egli aveva progettato e realizzato nientemeno che la prima vera rete  neu-
 ronale al mondo !
 Ora , tutti sanno cosa sono tali strutture, ma dato che il racconto lo de-
 ve leggere anche  Pitagora mi tocca spiegarlo.   La teoria della rete neu-
 ronale prevede che il computer impari direttamente dal mondo esterno, svi-
 luppi una sua propria esperienza dialogando con altri elementi uguali col-
 legati in  network e  sia successivamente  in grado di prendere  decisioni 
 autonome.
 Il potente strumento , creato con la  collaborazione degli altri , avrebbe
 dovuto essere , almeno nelle  intenzioni  originali , un mezzo per cessare
 finalmente di essere  considerati entita' inutili  ( se non dannose )  nel
 mondo delle  telecomunicazioni .  In fondo  stiamo parlando di  gente come
 Shock Waves , che d'inverno iniettava  Paraflu' nel cavo seriale affinche'
 non si congelassero i segnali RTS / CTS.  (Egli era inoltre l'autore della
 nota 'teoria della doppia bluebox': a  toni per le linee elettroniche e in
 pulse per le linee analogiche).   (-4-)
 Jettero Heller  aveva scelto come HQ per il gruppetto di esseri insignifi-
 canti un vecchio  sotterraneo abbandonato ; li' , pezzo dopo pezzo , aveva
 assemblato il primo prototipo di intelligenza artificiale.
 Il programma principale ? Hacking , ovviamente... un'applicazione che sem-
 brava fatta apposta  per sfruttare al  meglio una rete neuronale :  questo
 tipo di  struttura infatti  puo'  elaborare algoritmi eccezionalmente com-
 plessi e cicli di scan velocissimi;  la  macchina avrebbe cosi' fornito ai
 fanciulli centinaia di informazioni cool che essi avrebbero immediatamente
 spacciato come proprie, acquistando cosi' fama, potere e denaro.
 Ma una rete  neuronale ha il potere di  evolversi :  e' in pratica come un
 organismo  che  cresce.  Poteva dunque ( per quanto artificiale era sempre
 una forma di intelligenza )  accettare di prendere ordini dai megalamers a 
 lungo ??   Poche settimane erano bastate  perche' la  creatura di Jettero,
 acquisita una propria  capacita' decisionale , si rivoltasse contro il suo
 inventore :  in fondo la componente umana ( "umana" per modo di dire ) non
 era indispensabile; il supercomputer avrebbe potuto benissimo accrescere a
 dismisura la propria potenza e dominare il mondo. E cosi' fece.



 --------------------------------------------------------------------------
 CAPITOLO TERZO

 Le disgrazie non vengono mai sole , ecco perche' Burglar e H.D. Case vanno
 sempre in giro insieme.
 --------------------------------------------------------------------------


 - Il disastro di Illusion era  evidentemente  solo una dimostrazione delle
 capacita' del supercomputer ;  capimmo subito che  nessun metodo di prote-
 zione conosciuto  ( per quanto sofisticato )  avrebbe potuto  opporsi alla
 potenza dell'hacker artificiale : esso era in grado di codare centinaia di
 routines e di inserirle in qualunque  sistema per ottenere l'accesso desi-
 derato. 
 Tuttavia non riuscivamo a comprendere dove volesse arrivare esattamente la
 macchina pensante, ne' come avesse intenzione di raggiungere il suo scopo.
 Ma la risposta non tardo' a giungere.
 - In poche ore Storm  invio' a tutte  le boards presenti nel territorio di
 Twin Phreaks il testo ASCII del suo infame ricatto :  o il potere assoluto 
 per lui  nell'intera rete  telematica o la  distruzione immediata e totale
 del sistema dissidente: 48 ore di tempo per decidere.
 Gia', era successo il peggio. La mostruosa macchina creata da Jettero ave-
 va appreso dagli archivi strappati ad Illusion BBS la passata storia degli
 hackers e della Divileader, giungendo quindi a scegliere come suo complice
 piu' appropriato il crudele Storm. La liberta' tanto faticosamente conqui-
 stata era di nuovo in grave pericolo, e questa volta avevamo di fronte ol-
 tre alla mente criminale dell'ex capo del Network le infallibili capacita'
 di hacking della rete neuronale ribelle.
 La situazione era  veramente tragica... specialmente  perche' si profilava
 sempre piu' reale la necessita' di una provvisoria alleanza con gli odiati
 lamers: una prospettiva da incubo.  Tuttavia quelli che tra noi erano piu'
 ottimisti azzardarono una possibilita': forse negli ultimi mesi gli squal-
 lidi individui erano divenuti impercettibilmete piu' cool.
 Jettero Heller e Vegamaster cancellarono  la labile speranza con la fesse-
 ria del giorno:
 Jettero: "Se mi faccio mettere otto linee telefoniche posso usare il modem 
          sulla porta parallela ?"
 Vegamaster: "Ovvio, ma non ti conviene... poi per boxare ti ci vogliono 16 
              oscillatori dato che ogni linea richiede due frequenze."
 Jettero: "Beh? Uso 16 canali audio sull'Amiga!"
 Vegamaster: "Ma l'Amiga ne ha solo 4!"
 Jettero: "Il mio no  perche' e' cool...  ho inserito in uno  slot tutta la
          scheda dell'impianto stereo!"
 Vegamaster: "Fantastico, e funziona?"
 Jettero: "Si' , solo che l' Hard Disk adesso va a 33 giri e carica 8K all'
          ora."
 The Brain era di  un bel colore  blu-floppy.   Chiamare questi due pseudo-
 individui "lamer" era un insulto alla categoria, per quanto infima.
 Per disattivare Jettero  ci volle il mio intervento ,  quanto a Vegamaster
 non ce n'era bisogno :  le sue cellule nervose non si trasmettevano diret-
 tamente  i segnali  l'una con  l'altra, passavano prima  dall'operatore di
 Hong Kong via bluebox.   (-5-)
 - Se per molti  SysOps era stato  facile concedere un 255 al  lamer-gruppo 
 in cambio , beninteso , di costante fornitura di materiale commerciabile ,
 fare della propria board una succursale di  Altar of Sacrifice era decisa-
 mente impensabile.   Cosi' , a meno di 24 ore di distanza dall'ultimatum ,
 Storm decise che era giunto il momento  di fornire una nuova prova di for-
 za. Bastarono 2 ore di lavoro al super-computer jetterino per hackerare il 
 sistema di protezione di  Pier's  Group,  il SysOp fece appena  in tempo a
 completare il backup dell'HD.  Ma saremmo mai riusciti a riutilizzarlo ?
 Avremmo potuto reinstallare il BBS decine di volte ma saremmo comunque ri-
 masti un facile bersaglio ; nessun operatore di sistema a Twin Phreaks de-
 siderava che la sua board fosse  cancellata dal mondo , e se il prezzo del
 continuare ad esistere era la cessione del potere assoluto a Storm , molti
 cominciarono  a ventilare l' idea di pagarlo.    Ovviamente  per il nostro
 gruppo di cool hackers il futuro si riduceva a qualcosa di stranamente si-
 mile al tasto  'DEL' :  tra breve non ci sarebbe stato  piu' posto per noi
 nel mondo delle telecomunicazioni private , avremmo dovuto riconquistarlo.
 Memore degli amici che mi avevano accompagnato nelle mie avventure, decisi 
 per una riunione generale a casa di Jettero.
 "Ricordate di chiamare tutti" dissi "la lotta e' appena cominciata". 
 - The Brain  scaglio' una freccetta  contro il  fascicolo "TuttoSIP",  che
 Jettero teneva appeso in soggiorno come bersaglio, quindi sedette al  ter-
 minale per cercare di contattare un paio di elementi indispensabile.
 Il primo era Burglar , l'unico essere umano dotato di multitasking alimen-
 tare :  ingoiava undici portate contemporaneamente.  Egli occupava in ogni
 board almeno  otto accounts ( in proporzione alle dimensioni fisiche ) per
 cui fu abbastanza facile rintracciarlo; in breve fu anch'egli tra noi, ac-
 compagnato dall'inseparabile H.D. Case .  Quest'ultimo era in uno stato di
 depressione profonda da quando tutte  le reti televisive avevano rifiutato
 di trasmettere lo spot della sua board. E dire che non era affatto male...
 avete presente la pubblicita' stupida della SIP sulla teleselezione ?  Una
 volgare copia del nostro !  Quello originale (by H.D. Case) infatti era di
 questo tipo:
 Fanciulla (al telefono): "Ma allora mi ami...  ma quanto mi ami? Mi pensi?
                           Ma quanto mi pensi ??"
 Madre della suddetta : "Ma quanto mi costi! Sei in teleselezione..."
 Fanciulla : "Mamma... ma sto boxando !"
 Madre: "Ah, davvero? E le nuove frequenze?"
 E qui, in sovraimpressione, scorreva il nome della board di Case con rela-
 tivo telefono .    Per la parte della  fanciulla aveva  scritturato la mia
 splendida e biondissima  ragazza che amavo quasi quanto un  PBX  valido su 
 Alliance. 
 Jettero, frattanto, iniziava a sentire il bisogno fisico di sembrare alme-
 no minimamente utile. Collego' il modem alla seconda linea telefonica, ap-
 pena installata ed ancora da collaudare, e tento' un dial.
 "Maledizione....questo rumore di fondo e' insopportabile!!" urlo' dopo me-
 no di dieci secondi "altro che linea digitale, sentite un po' il casino...
 sembra di essere in mezzo alla strada !".
 "Hai in mano il citofono, cretino"  commento' H.D. Case  visibilmente piu'
 allegro... capimmo che presto si sarebbe del tutto ripreso.
 The Brain , che ancora giocherellava con le freccette , ne sparo' con vio-
 lenza una verso Jettero per punirlo della lamerata. Il bersaglio purtroppo 
 si sposto' all'ultimo momento, e l'oggetto lanciato fini' nel campo gravi-
 tazionale di Burglar, dove avrebbe orbitato per i prossimi 12 anni.
 Jettero comunque capi' che tirava una brutta aria e ando' nell'altra stan-
 za a litigare con Shock Waves.
 Da quando aveva inventato il buffer per joystick , Shock Waves si illudeva
 di avere capacita' creative pari a quelle di Jettero, ma Mr. Heller poteva
 vantare una lunga tradizione: ricordate il drive 1541? Permetteva di usare
 una facciata  del floppy  rilevando la tacca sul  lato destro di esso , ma
 consentiva l'accesso a due facciate  praticando una seconda tacca sul lato
 sinistro. Bene, Jettero Heller aveva scoperto un metodo per decuplicare la 
 capacita' del floppy !  Bastava fare altre otto tacche...
 La stessa geniale idea poteva essere applicata al floppy da 3"1/2.  Non e' 
 forse vero che molti di essi sono formattabili a 1.44Mb semplicemente pra-
 ticando un forellino sul lato sinistro ? Allora il teorema di Jettero ("La
 capacita' formattabile  e'  direttamente  proporzionale  al numero di fori
 praticati sul dischetto") era ampiamente dimostrato.  Quattro buchi uguale
 quattro Megabytes.
 The Brain era pronto a mandare  entrambi in  correzione (in modo violento) 
 nel caso avessero cominciato ad elencare ciascuno le proprie lamerate, co-
 si' Jettero decise di liquidare Shock Waves con un secco: " Vedremo chi di
 noi due hackerera' per primo Tele+ 1 !" in classico tono di sfida. 
 "Saro' io !" rispose Shock "ho gia' ottenuto ottimi risultati".
 "Hai decodificato il segnale di Tele+ 1 ?" si informo' H.D. Case. "No, pe-
 ro' ho criptato tutti gli altri canali" , rispose Shock Waves che da sette
 mesi non riusciva piu' a vedere neppure la RAI. The Brain era pronto a re-
 settare il lamer ma Burglar , che odiava la violenza, se ne occupo' perso-
 nalmente:  mosse 3 dita verso Shock W. e lo spostamento d'aria lo mise KO.
 Tornando alle cose serie, decisi la convocazione di Hydra.  Infatti , data
 la dislocazione dell'ex loozer HQ  ( un sotterraneo ) , l'intervento dell'
 indiscusso re del sottosuolo avrebbe potuto essere risolutivo.
 Purtroppo l'overdose di cartoni animati dei  Turtles aveva seriamente com-
 promesso le gia' labili funzioni mentali del ragazzo, che da qualche tempo 
 credeva fermamente di essere Splinter.
 Al segnale convenuto emerse dal lavandino gridando: "Shredder, dove sei?".
 Avevamo raggiunto il massimo del minimo.



 --------------------------------------------------------------------------
 CAPITOLO QUARTO

 La prodigiosa guarigione
 --------------------------------------------------------------------------

 - Arrivo' l'elenco delle boards che si erano arrese all'infame ricatto , e
 come previsto erano parecchie ; ma la potenza della rete neuronale al ser-
 vizio di Storm non aveva limiti :  in poche ore dedusse  un numero impres-
 sionante di NUI. Il motivo non risulto' immediatamente chiaro, tuttavia l'
 ex capo della Divileader aveva sicuramente un piano ben definito per assu-
 mere il controllo delle trasmissioni via Itapac.
 - Con Timescape la squadra d'azione era davvero al completo :  il rapido e
 pericoloso evolversi degli eventi ci costrinse a riammeterlo con procedura
 d'urgenza nella schiera degli eletti.  La perdita della presenza femminile
 nel gruppo ( ovvero Bettina ) era stata  traumatica per tutti i componenti
 del team ;  per fortuna qualcuno tra noi conservava ancora un notevole fa-
 scino.  Ovviamente parlo di me :  infatti ero riuscito ancora una volta ad
 hackerare una splendida fanciulla. Cosa mi aveva colpito di lei?
 Gli occhi verdi ?  I capelli biondi ? La linea analogica (non tracciabile) 
 ottima per usare vagoni di At&t cardz ?  Provate ad indovinare...
 - Tramite il solito Amiexpress, fu deciso di aprire una piccola board dove
 far convergere  le novita' che giungevano  dai nostri informatori ;  fatto
 questo, dato che eravamo molto stanchi , la riunione fu aggiornata al mat-
 tino seguente. Prima di ritirarmi, tuttavia, ebbi una geniale intuizione :
 "Jettero, cosa sai dell'Assembler ?" chiesi. 
 "E' un famoso linguaggio cosi' chiamato in onore del noto filosofo e mate-
 matico Assembler" rispose il megaloozer. 
 "Quello e' il Pascal, idiota !" lo siluro' The Brain. 
 "Vabbe', quasi c'ero" si giustifico' Jettero.
 La domanda comunque era servita allo scopo :  era chiaro che tra Jettero e
 il coding esisteva un'incompatibilita' di fondo. Chi dunque aveva program-
 mato gli algoritmi del nostro nemico artificiale ?  Mi attendeva una notte
 insonne fatta di ragionamenti e ipotesi , ma quando l'alba giunse a riani-
 mare le vie deserte della citta' , un raggio luminoso squarcio' le tenebre
 della mia mente: avevo la risposta. 
 - Il dotto prof. Heller stava approfittando  della colazione per tenere la 
 consueta lezione di  informatica ai suoi allievi :  " Usate il joystick in 
 porta parallela, potrete andare in otto direzioni contemporaneamente ".
 Per non rovinarsi la digestione , H.D. Case lo spedi' nella stanza accanto
 a sysoppare per una mezz'ora il BBS ,  ma Jettero rispose che senza i suoi 
 collaboratori (i lamers) non l'avrebbe mai fatto.
 " Che splendido esempio di amicizia e collaborazione " commento' la bionda
 bimba, e continuo' fino a quando Case non ne sconvolse la candida ingenui-
 ta' rivelandole la verita' :  "Macche' collaborazione...   devono lavorare
 insieme perche' non sono  mai riusciti ad imparare piu' di due comandi per
 ciascuno !". Jettero guardo' in malo modo H.D. Case, sorrise alla fanciul-
 la e trascino' nel locale attiguo la banda dei loozers.
 Mandarli tutti a controllare l'andamento della board sembrava un modo come
 un altro per liberarci almeno  momentaneamente di loro e cercare di ragio-
 nare in pace.   Speranza vana...  dopo 45.2 secondi una serie di tonfi sul 
 pavimento ci richiamo' nel locale attiguo. "Jettero, ma che accidente stai
 facendo ?" chiese Timescape.
 "Sto uppando un file" rispose l'iperloozer.
 "E perche' saltelli sopra il cavo seriale ?" domando' The Brain.
 "Ovvio" spiego' il bimbo "per aumentare la compressione dei dati".
 - Una ricognizione presso l'ex HQ dei lamers sarebbe stata d'obbligo, tut-
 tavia la nostra guida ( Hydra ) era decisamente  in preda al delirio :  se
 fosse peggiorato ulteriormente  l'avrebbero assunto come  operatore per il
 servizio 1790 Italcable.  
 Era il momento adatto per  esternare al popolo  degli hackers i  risultati
 del mio ragionamento notturno ;  chi aveva codato gli algoritmi introdotti
 nel supercomputer creato dagli inferiori ( Jettero & C.) ?        Solo due
 persone  avrebbero potuto , per immondi  interessi personali , mettersi al
 servizio dei megaloozers ; il primo di essi pero' si poteva escludere . Si
 trattava infatti di  Timescape, il quale, come tutti  sapranno, aveva gia'
 combinato abbastanza casini pochi mesi prima  ( vedi 'Twin Phreaks III' ).
 Inoltre il fatto che il programma funzionasse lo scagionava completamente.
 Rimaneva il secondo nome: Axe! Perche' proprio lui? Evidente, perche' nel-
 le boards degli altri ho il disabled e su Strange Land un ratio di 3/1.
 Axe! (notate il '!' finale perche' ci tiene)  era stato anni prima uno dei
 pionieri del trunk break, ma aveva trascorso troppo tempo a collaudare nu-
 meri verdi.  E' noto che Italcable usa come  segnalazione di dial error un
 gruppo di 3 toni a 210 decibel, il cui scopo primario e' trapanare il tim-
 pano allo sciagurato utente per punirlo dell'errore di numerazione. 
 (Chi non avesse mai provato tale esperienza componga, per esempio , il nu-
 mero  1721077  avendo l'accortezza di tenere il ricevitore a 2 metri dall'
 orecchio).  Bene, l'overflow di toni Italcable aveva profondamente compro-
 messo le funzioni  cerebrali del soggetto , facendone un pericoloso  H / P
 coder mercenario pronto vendersi al miglior offerente.
 Constatata la propria incompetenza in campo Assembler , Jettero aveva sti-
 pulato  un accordo con Axe! :  fornitura gratuita  di informazioni  cool a 
 Strange Land in cambio della programmazione della rete neuronale. Purtrop-
 po, Strange Land aveva anche un centinaio di Cosysops ed uno di questi era
 il noto Hydra.
 A dispetto  del viscido  ambiente in  cui aveva  scelto di  vivere , Hydra
 era un hacker candido e puro e non  era riuscito a sopportare la scelta di 
 Axe!, cosi' aveva minacciato di abbandonare la board e di riferire la fac-
 cenda al coordinamento H / P :  a questo punto Axe! era stato costretto ad
 escogitare un sistema per farlo tacere.
 Non male come lavoro cerebrale di una nottata... tutti mi guardarono mera-
 vigliati , ma il come ci fossi arrivato rimase un mio segreto .  Non avevo
 fatto altro che sfruttare uno degli incubi ricorrenti di Jettero :  quella
 notte il lamer  aveva sognato di essere  un outdialer Hayes , cosi' mi ero
 avvicinato a lui sussurrandogli "ATS0=1...ATS0=1...." fino a farlo entrare
 in auto-answer .  In tal modo , era stato lui stesso a rispondere alle mie
 domande rivelandomi nel sonno i suoi loschi piani.
 E veniamo al seguito della faccenda...  come tutti sanno il mitico cosysop
 Hydra si occupava anche di quell'area della board contenente  Japanese Wa-
 rez, GIF e menate simili   (-6-); per Axe! era stato facile quindi mettere
 online un'immagine digitalizzata di  Direct spacciandola come GIF di Lamu'
 e chiedere a Hydra di downloadarla e di dare un'occhiata. Il risultato era
 stato tremendo: reset di tipo cold delle funzioni mentali. 
 Da quel momento in poi , tutta l' attenzione del gruppo  fu spostata verso 
 Hydra: doveva guarire a tutti i costi. L' "effetto lamer", cioe' l'impatto
 con le fesserie partorite da Jettero & soci , permetteva di ottenere note-
 voli successi in tutti i casi di catalessi piu' o meno profonda; in genere
 pochi secondi di terapia provocavano  il risveglio immediato del paziente.
 Tuttavia Hydra era gia' stato sottoposto al trattamento qualche tempo pri-
 ma ( vedi ' Twin Phreaks II ' ) ed il rischio di overdose era troppo alto. 
 Come al solito , il mitico Adventure Seeker sfodero' il suo competente pa-
 rere :  il ragazzo aveva bisogno di distrarsi e divertirsi per dimenticare
 la terribile esperienza .  Hydra era un noto sportivo :  nelle giornate di
 pioggia si dedicava al  surf approfittando  dell' acqua sporca gocciolante
 dagli scarichi pluviali ,  che increspava delicatamente  i liquami fognari
 dando origine ad un' allegra moltitudine di putride onde.   Poche ore dopo
 si scateno' un vero diluvio, e l'occasione fu colta al volo:  "Vai, diver-
 titi e torna come nuovo" gli raccomandai. Come sempre ( esami universitari
 a parte ) Adventure Seeker aveva fatto centro: Hydra supero' lo choc e ri-
 torno' poche ore dopo pronto a guidarci nei meandri del sottosuolo. 
 - Storm aveva deciso di giocare un'altra delle numerose carte ancora a sua
 disposizione: dopo aver fatto incetta di nuove e riservatissime NUI avreb-
 be provocato la chiusura dei piu' noti codici di accesso. In tal modo egli
 sarebbe stato in grado di autorizzare o revocare accessi alla rete telema-
 tica pubblica mondiale ;  il suo potere  cresceva di giorno in giorno tra-
 sformandosi in qualcosa di terrificante.
 Consigliammo ai lamers l'uso dell'ASCII-Capture durante i collegamenti con
 gli informatori ;  purtroppo a elementi come Shock Waves , che da due anni
 cercava il tasto di Escape , l'uso della  menu bar era un campo precluso .
 Innanzitutto si poneva il problema del mouse :  come distinguere il 'left'
 dal 'right button' ?   Un'impresa sovraumana, anzi sovraloozer : per rime-
 diare  Jettero aveva  pensato di  scrivere sui  suddetti  tasti  'LEFT'  e
 'RIGHT' , poi il progetto era stato  abbandonato per la difficolta' di in-
 segnare a leggere a Vegamaster.  Come secondo tentativo, l'individuo aveva
 partorito l'idea di colorare di rosso  il bottone sinistro e di blu il de-
 stro ,  ma cio' avrebbe costretto la mente  di Vegamaster a  formulare due 
 corrispondenze biunivoche: 'Rosso = Left ; Blu = Right', il che sconfinava
 nell'assurdo.
 Cosi' era stato concepito un nuovo metodo di  capture :  Jettero collegava
 un registratore alla linea telefonica e poi trascorreva sei giorni a rico-
 noscere i caratteri ASCII nelle modulazioni del carrier.
 Qualcuno dei presenti aveva cercato di azzardare un commento , ma Mr. Hel-
 ler l'aveva stroncato :  "Saro' un grande Sysop come il mio idolo , Ayrton
 Senna" ,  questo perche' il fanciullo credeva che il titolo mondiale di F1
 fosse il premio per l'operatore  AmiExpress che trascorreva  piu' tempo in
 chat con gli utenti.   (-7-)
 - La spedizione nel sottosuolo  fu fissata per l'indomani ;  quella stessa
 notte Storm uccise la NK4QKJ7 .  "Maledetto" si sfogo' The Brain "pagherai
 anche questa !" .  In onore della defunta fu scritto un solenne necrologio
 che annunciava al mondo l'imminente ora della riscossa: The Brain ricordo'
 con toccanti parole l'ultimo  handshake in cui  aveva utilizzato la magica
 NUI , e tutti furono commossi... anche Vegamaster, il quale credeva ferma-
 mente che l' handshake  fosse una  sorta di frullato tipico dei  Fast Food 
 disponibile nei gusti vaniglia, cioccolato e variegato amarena.
 Per trascorrere la serata provammo a scegliere una videocassetta ; Jettero
 non le  etichettava mai ed ogni volta  tentava di riconoscere il contenuto
 guardando controluce il nastro magnetico alla ricerca dei fotogrammi , per
 cui la ricerca fu un vero dramma.  Dopo molte discussoni riuscimmo a deci-
 dere il film, ma era destino che la serata degenerasse. Dopo 15 secondi di
 visione infatti Shock Waves sparo' la sua : "Jettero... e sul lato B della
 cassetta cosa c'e'?" e The Brain non riusci piu' a trattenersi dal romper-
 gliela sul cranio. "Ok ragazzi, tutti a nanna" proclamai "Shock Waves, per
 punizione dovrai  calcolare entro l'alba quanti pixels  ci sono in una IFF
 320 x 200".
 La domanda , elementare per una mente normale , fu una vera tortura per il
 lamer : le moltiplicazioni erano territorio sconosciuto per lui , cosi' fu
 costretto a caricare  una demo 320 x 200 in DPaint e a contare i punti uno
 per uno attraverso l'opzione Zoom.
 Quanto a noi...  beh , ci meritavamo il giusto riposo : la giornata che ci 
 attendeva avrebbe consegnato i nostri nomi alla storia, o forse li avrebbe
 cancellati per sempre.


 
 -------------------------------------------------------------------------- 
 CAPITOLO QUARTO

 Verso la sfida finale
 --------------------------------------------------------------------------

 - Jettero Heller fu il primo ad alzarsi , taglio' la reticella di una vec-
 chia zanzariera e la piego' accuratamente  in parti uguali sino a farne un
 piccolo parallelepipedo.   Lego' il tutto con un nastrino , ci mise un bel 
 fiocchetto giallo e la lancio' a The Brain ancora semiaddormentato gridan-
 do: "Guarda... una rete a pacchetto !". In 140 millisecondi se la ritrovo' 
 nell'esofago.
 Shock Waves, dopo una notte in bianco, comunico' il numero dei pixel.  Ov-
 viamente era sbagliato  (anche tramite addizioni 1 + 1 + 1 + 1 ecc... , al 
 massimo poteva contare fino a 25) ma non me la sentivo di infierire e die-
 di per  buono il risultato.  Gio 71 fece gli auguri per la  buona riuscita 
 dell'impresa ed il gruppo manifesto' la sua approvazione tramite una serie
 di gesti non riportabili in un capolavoro di finezza come questo racconto.
 - Hydra riusci' miracolosamente a  trovare un  tombino di  diametro suffi-
 ciente per Burglar, quindi scese la scaletta metallica per aprire la stra-
 da al resto del gruppo. Dopo pochi passi tuttavia, mi accorsi di una grave
 mancanza: Axe! non poteva restare impunito. Cosi',decisi di effettuare una
 visita di cortesia presso la sede di Strange Land, in compagnia di Vegama-
 ster e della mia splendida bimba. (NOTA: L'oggetto in questione e' denomi-
 nato  'Laura'.  Trattandosi di una ragazza  modem-dotata , invito i Sysops
 lettori di Twin Phreaks, in caso di una sua richiesta di accesso alla loro
 board, ad essere particolarmente gentili e disponibili...  il che tradotto
 significa 'deletatela con dolcezza' ).
 Per riunirci con gli altri elementi del gruppo, fu fissato un appuntamento
 sotterraneo nei pressi dell'ex lamer HQ.
 Axe! manifesto' un certo  stupore nel vederci , tuttavia riuscii in  breve
 tempo a metterlo alle strette; non gli resto' che confessare il suo tradi-
 mento. Storm si era liberato in fretta di lui una volta completata la fase
 di programmazione, e del potente coder era rimasto solo un piccolo e timi-
 do fanciullo oppresso da uno spaventoso senso di colpa.  Il pentimento che
 si poteva leggere nei suoi occhi mi spinse a concedergli un'altra possibi-
 lita', ma la pena da scontare sarebbe stata esemplare. 
 "Axe!, sarai punito. Ecco il tuo Cosysop per i  prossimi 60 giorni!" dissi
 severamente indicandogli Vegamaster. "Dico, MFB... starai scherzando!" ri-
 spose Axe! sbiancando improvvisamente  "sono un infame traditore al servi-
 zio dei loozers, ma non ho ammazzato nessuno !". Il ragazzo non aveva tut-
 ti i torti , due mesi di Guile-sysopping avrebbero stroncato gli Skid Row.
 Cosi' optai , in modo  inappellabile , per la punizione  piu' temuta da un
 hacker : "Ti abbonerai a Videotel !" esclamai , quindi lo  lasciai svenuto
 sul pavimento e mi precipitai al luogo dell'incontro.
 - Il resto del gruppo arrivo' con due ore di ritardo : Hydra si era procu-
 rato una bussola per orietarsi negli umidi vicoli sotterranei, ma impiego'
 parecchio tempo per rendersi conto di come l'ago magnetico dello strumento
 fosse in realta' attratto dal Polo Nord di Burglar.
 Il seminterrato utilizzato dai  lamers per impiantare la base operativa fu
 individuato dopo molte peripezie, ma nel complesso la spedizione si risol-
 se in un  insuccesso totale : i sistemi di protezione  installati da Storm
 sotto il controllo del megacomputer ci indussero a studiare un sistema al-
 ternativo per accedere alla rete neuronale.
 Tornammo  quindi alla luce del giorno , ed il caso volle  farci riemergere
 nei pressi dell'abitazione di Vegamaster , il quale si trovo' costretto ad
 offrirci ospitalita'. 
 - "Che ci fai con questa lumaca?" noto' Laura osservando il bavoso animale
 strisciare lungo il monitor dell'individuo. 
 "Ci boxo!" rispose il loozer "H.D. Case mi ha spiegato che per generare la
 prima frequenza di break con il Blieb bisogna usare la chiocciola".
 The Brain cerco' inutilmente di attivare il modem di Guile.  "Nulla da fa-
 re" osservo' "l'alimentatore e' fuso... lamer, ma cos'hai combinato?".
 Ripensando al passato, mi ricordai di due o tre incapaci che erano riusci-
 ti a provocare un analogo effetto sull'apparecchio tagliando la spina ori-
 ginale USA, montandone una  italiana e collegando l'innocente  dispositivo
 alla tensione di rete. (NOTA: La notizia purtroppo e' rigorosamente auten-
 tica, NdMF). 
 Raccontai la cosa a Vegamaster chiedendogli se avesse fatto lo stesso.
 "Allora mi credi  proprio stupido !" grido' "solo un idiota  integrale po-
 trebbe manomettere la spina!".
 Lui infatti , grazie alla sua mente superiore , aveva  modificato la presa
 comprandone una tipo USA che si adattasse all'alimentatore US Robotics.
 "Looooooozer!!" intervenne Shock Waves "non sai che il voltaggio e' diffe-
 rente? Bastava collegare un solo filo anziche' due... se con due hai 220V,
 ad un filo unico ne corrispondono 110 !".
 Il consiglio degli hackers decise di punire Vegamaster per i danni arreca-
 ti al sacro HST ; su Shock Waves non era il caso di infierire ulteriormen-
 te.    "Entro domattina" lo informo' The Brain "dovrai presentare la frase
 'Sono un megalamer' scritta settemila volte".
 "Questa volta so io come fregarli", penso' Vegamaster ricevuta la notizia,
 "nessuno ha  specificato che dovessi scriverla io...  usero' il computer e
 la stampante. Si accorgeranno finalmente che sono intelligente !".
 Cosi', mentre la notte ci portava il meritato riposo, Vegamaster dimostro'
 le sue capacita' cerebrali accendendo  computer e stampante , caricando il
 BASIC e scrivendo settemila volte l'istruzione  LPRINT seguita dalla frase
 assegnata.
 - Quel freddo e nebbioso mattino non aveva apparentemente nulla di diverso
 dagli altri: Jettero stava rovinandoci la colazione spiegando il funziona-
 mento dei drives ("Il floppy disk ruota nel drive , l'hard disk invece re-
 sta fermo, infatti si chiama anche 'disco fisso'"......."Il drive da 3"1/2
 di Amiga legge un dischetto su entrambe le facciate grazie all'auto-rever-
 se della testina") ; mentre Vegamaster e Shock Waves  mettevano a punto la
 stampante. Ecco un estratto del loro dialogo :
 SW : "Acc... non funziona. Ma il file da stampare da dove proviene ?"
 VM : "Dal RAM Disk !"
 SW : "Ah, l'integrato RAM rotondo ?"
 VM : "No, il drive virtuale RAM !"
 SW : "E tu sai cosa vuol dire virtuale ?"
 VM : "No...perche' tu sai cosa vuol dire drive?"
 SW : "No, ma gli altri lo dicono, e lo diciamo anche noi !!"
 VM : "Siamo cool !!"
 SW : "Parla per te, a me piacciono le ragazze !"
 VM : "Ma era un complimento..."
 SW : "Sicuro? E cosa significa ?"
 VM : "Boh?"
 SW : "Ma 'sto RAM disk andava formattato?"
 VM : "Acc... e' vero! Ecco dove abbiamo sbagliato !"
 SW : "No... il file c'e' nella directory RAM: ! E' ASCII... ora lo edito."
 VM : "Ma e' pieno di caratteri W, K, X questo testo..."
 SW : "E allora?"
 VM : "Sono lettere tutte spigolose, si incastrano nel cavo !"
 SW : "Acc... stampo una fila di O : rotolano bene e liberano la RS-232 !"
 VM : "Loozer, la stampante e' sulla parallela. La RS-232 e' per i drives!"
 SW : "E' vero. Comunque se stampiamo un file di 'O' poi le finiamo tutte"
 VM : "Ma la stampante non consuma i caratteri...mica sono trasferelli !"
 SW : "Sicuro?"
 VM : "Boh? "
 SW : "Chiediamo al modem : MOOOOOOOODEEEEMM...MOOOOOOOOOOODEEEM...???!!!!"
 VM : "Ma sei scemo ?"
 SW : "Mi avevano detto che era auto-answer !!!"
 Insomma...tutto normale: nessuno dei presenti avrebbe mai potuto prevedere 
 quella telefonata.  Invece,  l'impensabile  accadde proprio in quel banale 
 momento : dopo le minacce telematiche il rinnegato Storm fece udire la sua
 voce. Fui io stesso a condurre il colloquio, tuttavia capii immediatamente
 dal suo tono come la  situazione fosse  incredibilmente diversa dal giorno
 prima. Storm non si era fatto vivo per annunciare nuovi terribili ricatti,
 ma per comunicarci la sua partenza verso un interminabile esilio : la mac-
 china pensante , una volta  utilizzatolo per raggiungere i suoi scopi , si 
 era liberata di lui chiudendogli l'accesso a tutti i sistemi di controllo.
 Il malvagio ex-capo della  Divileader si era finalmente reso conto di come 
 l'hacker sintetico avesse sfruttato la sua cattiva fama per estorcere piu'
 facilmente accounts. Ora non aveva piu' bisogno di lui.
 La parola 'pentimento' non era contemplata nel dizionario di Storm, tutta-
 via prima  di scomparire  verso il suo incerto  destino ci auguro' la vit-
 toria contro la terrificante entita' telematica.  "Auguri anche a te" sus-
 surro' commosso Gio 71 , ed il reietto  Storm  pronuncio'  le sue ultime , 
 toccanti parole : "Tieeee' !! Faccimmo 'e corna !!!".
 - La situazione era complicata : soli contro una macchina invincibile !
 Se il  diabolico sistema  comunicava con il  resto del mondo attraverso la 
 board di Shock Waves, pensai , quella sarebbe stata la nostra porta di in-
 gresso. Il commando di cool hackers raggiunse quindi lo squallido quartie-
 re periferico ove il loozer viveva (o meglio, vegetava)  allo scopo di pe-
 netrare nella sua abitazione.  
 Axe! era fondamentalmente convinto di essere megacool, ed il computer pen-
 sante del quale aveva codificato la  struttura principale  aveva ereditato
 questa sfumatura della sua personalita'. Cosi' la  rete  neuronale, paral-
 lelamente alla  sua sorprendente  evoluzione , aveva sviluppato  l'idea di
 essere cosi' potente da non dover piu' temere nulla e nessuno.  Per questo
 motivo , dopo l'estromissione di Storm dal sistema , l'abitazione di Shock
 Waves (dove era custodito l'unico  terminale in connessione diretta con il
 cervello del supernetwork)  non era stata  dotata degli  stessi sistemi di
 sicurezza che avevano reso inattaccabile il sotterraneo sede dell'apparec-
 chiatura fisica. 
 Il motivo  non era poi cosi' difficile  da intuire: la macchina ora aveva 
 bisogno di  dimostrare a se' stessa la sua superiorita' , ci stava aspet-
 tando per sfidarci e sconfiggerci.
 La prudenza ci suggeri' di evitare comunque l'ingresso principale , dotato
 di telecamere che  l'hacker artificiale avrebbe facilmente potuto control-
 lare, e l'appartamento di Shock fu raggiunto tramite la scala antincendio,
 un'indispensabile  struttura che lo stesso  Shock Waves aveva progettato e
 realizzato: infatti era di legno.
 Se avessimo fallito, la diabolica creazione di Jettero & C. avrebbe conti-
 nuato forse per sempre ad eseguire le  routines di hacking contenute nella
 sua smisurata memoria.  Sconnettere le linee? Impossibile, il numero delle
 connessioni era troppo elevato , ed al  primo tentativo il sistema avrebbe
 reagito.  Escludere l'alimentazione?  Purtroppo gli accumulatori di cui il
 calcolatore  era stato  dotato avrebbero  consentito ad esso lunghe ore di 
 attivita' e la possibilita' di ulteriori ricatti in caso di mancato ripri-
 stino dell'energia.
 Una macchina superiore al suo stesso creatore?  Da sempre l'uomo aveva ne-
 gato questa possibilita', ma ora quest'affermazione richiedeva necessaria-
 mente di essere dimostrata.



 --------------------------------------------------------------------------
 CAPITOLO QUINTO

 Quesito letale
 --------------------------------------------------------------------------

 - L'appartamento era buio e deserto , The Brain si avvicino'  al monitor e
 premette il pulsante in posizione ON .  "Ricorda"  lo informo' Gio 71 "che
 ogni venticinque milioni di LED ce  n'e' uno difettoso che esplode dopo un
 certo numero di accensioni".  The Brain , molto gentilmente, si preoccupo'
 di inibire le  capacita' uditive di Laura tramite cuffia  stereo collegata
 al relativo Sony , quindi scarico' addosso a Gio 71 tutti gli insulti ela-
 borati dal genere umano a partire dal 14esimo secolo.
 La luce azzurra del monitor ci avvolse in un cono fluorescente .  Puntammo
 gli occhi sullo schermo nel  tentativo di cogliere le  prime parole che il
 megacomputer ci avrebbe rivolto , ma fummo notevolmente  sorpresi sentendo
 uscire da due altoparlanti agli angoli della stanza la voce della macchina
 stessa, generata alla perfezione da un sintetizzatore. 
 "Acc... parla quasi meglio di me" si stupi' Vegamaster.
 "Beh... per questo non ci vuole molto !" lo affondo' Hydra meritando l'ap-
 provazione di tutti i presenti.
 "Io parlo come mangio, anche voi dovreste fare altrettanto !" si difese il
 bimbo , ma il suo sguardo cadde immediatamente su Burglar , per cui si af-
 fretto' a smentire : "No... lasciate perdere, e' meglio!". 
 - Circa un metro  piu' in alto , un piccolo e  silenzioso motore elettrico
 ruoto' verso di noi uno scanner a raggi infrarossi : eravamo sotto il con-
 trollo visivo del potente calcolatore. Quale sarebbe stata la nostra prima
 mossa ?  Adventure Seeker e  H.D. Case elaborarono la strategia d'attacco:
 una macchina , per quanto artificialmente intelligente, non avrebbe potuto
 fare a meno di interpretare la realta' in modo logico. Di conseguenza, una
 lamerata di calibro jetterino ( negazione fisica di ogni razionalita' ) a-
 vrebbe costretto i delicati  circuiti ad uno sforzo impossibile e , almeno
 lo speravamo, fatale.
 Purtroppo l'apparato neuronale  conosceva perfettamente i suoi avversari e
 le loro  debolezze e si era preparato alla  sfida finale in modo perfetto.
 Il primo a farne le spese fu Burglar: deciso a colpire il cuore del siste-
 ma grazie alla sua esperienza di hacker , Burglar afferro' la tastiera del
 terminale ed inizio' a studiare la configurazione della rete. La contromi-
 sura fu immediata , in un remoto angolo dell'appartamento un ulteriore al-
 toparlante entro' in funzione : "Vieni a far merenda... vieni in cucina...
 guarda che bel frigorifero colmo, slurp!". Gli istinti primitivi del phre-
 aker ebbero il sopravvento su ogni forma di ragionamento e Burglar stabili'
 quel giorno un nuovo primato mondiale di accelerazione: da 0 a 100 Km/h in
 4 centesimi di secondo. Naturalmente la stanza in cui la diabolica macchi-
 na aveva attirato l'ingenuo fanciullo non conteneva alcun genere alimenta-
 re, ma l'espediente fu sufficiente per eliminare dal gruppo la presenza di
 Burglar. Calcolammo infatti che, data la velocita' raggiunta dal soggetto,
 la forza d'inerzia l'avrebbe trascinato per svariate centinaia di Km.
 (Fu ritrovato in una vallata svizzera, dove qualcuno ebbe l'idea di dipin-
 gerlo  di lilla  ed utilizzarlo per  la campagna  publicitaria di una nota 
 marca di cioccolato).
 Timescape si fece  avanti per vendicare il povero hacker , ma ottenne solo
 di divenire  l'ulteriore vittima.  Il computer  esito' per una frazione di
 secondo, poi fece udire tramite il sintetizzatore la perfetta riproduzione
 di una voce molto, molto nota al malcapitato : la voce di SCSI.
 "Carissimo" gracchio' l'altoparlante in SCSI-emulation  "perche' non entri
 in QSD boxando dalla Nuova Zelanda ?  E' cosi' facile... eccoti  il numero
 di  telefono...". Alla terza cifra Timescape ebbe un attacco di epilessia,
 rotolo' sul pavimento ed inizio' a rantolare , istruzione per istruzione ,
 la sua ultima elaborata routine Assembly : "NOP, NOP, NOP, NOP...".  (-8-)
 La micidiale  potenza del nostro  nemico sintetico  stava per avere la me-
 glio , The Brain e H.D. Case decisero quindi dopo un breve consulto con A-
 dventure Seeker di ricorrere all'arma estrema. 
 "Shock Waves potresti rispondere ad una domandina ?" chiese The Brain all'
 iperloozer. 
 "Certo"  rispose Shock  "sono sempre  felice di mettere a  disposizione di 
 voialtri bisognosi il mio sapere". 
 La rete  neuronale sarebbe stata  sicuramente in grado di percepire le no-
 stre voci  tramite microfoni  dispersi nell'appartamento , inoltre  grazie
 alle sue sofisticatissime facolta' non avrebbe avuto problemi a comprende-
 re il linguaggio. 
 H.D. Case medito' lungamente  alla ricerca di una domanda adatta allo sco-
 po, poi deciso formulo' il testo del problema : "Shock Waves, se una stam-
 pante non utilizza il sistema a frizione solitamente che metodo adopera ?"
 "Facile" rispose pronto il lamerone "il cambio automatico !".
 H.D. Case sorrise soddisfatto: il gruppo degli hackers era ormai vaccinato
 contro  questo genere  di lamerate , ma il  megacalcolatore  sarebbe stato
 stroncato dalla difficolta' di interpretare logicamente tale eresia infor-
 matica.   Gli altoparlanti  rimasero muti ed ogni attimo  di quel silenzio
 assoluto era eterno; nessuno oso' turbare quel momento, mentre la speranza
 della vittoria totale si faceva sempre piu' concreta.   Alla fine qualcuno
 si decise ed urlo' al mondo la sua gioia: "Ragazzi, ce l'abbiamo fatta !",
 purtroppo  per noi si trattava  di Gio 71 e quella frase  fu sufficiente a 
 farci ripiombare nel terrore. Pochi secondi dopo, la terribile conferma: i
 circuiti neuronali avevano superato lo choc.
 Anzi , la macchina mostro' subito di non aver affatto gradito il tentativo
 di H.D. Case e The Brain ed annuncio' una solenne punizione : "Loozers, a-
 vete sottovalutato la mia potenza. Ora ne subirete le conseguenze, vi leg-
 gero' un testo in inglese di Deathbringer !".
 I presenti impallidirono di fronte alla terribile prospettiva , Hydra ten-
 to' di  rincarare la dose  provocando una  lamerata piu' potente: "Vegama-
 ster , spiegaci cos'e' il sistema di refresh".
 "Lo sanno tutti" replico' l'interpellato "e' il dissipatore di calore del-
 le RAM".
 Nulla da fare , il fantascientifico apparato non  accuso' il colpo : "Sono
 troppo cool per voi , rassegnatevi. Posso affrontare e risolvere qualunque
 problema". 
 Fu forse  proprio questa  presuntuosa affermazione a generare in me la ge-
 niale idea , o forse solo  gli sguardi persi nel vuoto  dei fanciulli pre-
 senti , che ancora una volta  cercavano in me l'ultimo  appiglio prima del
 baratro senza fondo, o forse la  fiducia che la bimba riponeva in me e che
 non doveva essere delusa.  L'enorme capacita' di apprendimento e di elabo-
 razione programmata da Axe! negli integrati della creatura artificiale era
 adatta a  risolvere qualunque problema , ma l'insolubile quesito che avevo
 formulato avrebbe avuto  ragione di ogni sistema di  ragionamento umano od
 elettronico.
 Tutti tacquero  (Gio 71 era stato imbavagliato) , ed i miei passi verso il
 terminale  rimbombarono sinistramente.   Il calcolatore mi  attendeva , mi
 scrutava  attraverso il sensore infrarosso ; in quello stesso momento ogni
 dato disponibile sul mio conto veniva richiamato dalla sua smisurata memo-
 ria di massa. Una sfida tra cervelli era in corso, entrambi convinti della
 propria superiorita' nei confronti dell'avversario. Pochi secondi e le pa-
 role  lacerarono il denso  silenzio e fluttuarono nell'aria , ciascuno dei
 ragazzi le colse e lego' ad esse le proprie ultime speranze: si giocava il
 tutto per tutto.  Infine, la voce ando' a colpire uno dei microfoni colle-
 gati al calcolatore e trasformata in  impulsi elettrici fu deglutita dall'
 unita' di elaborazione  in tutta la sua carica letale.  Il nostro futuro ,
 forse quello  dell'intero  pianeta , legato a quel quesito :  "Chi e' piu'
 lamer ?   Vegamaster oppure Shock Waves ?". 
 Gli hard disk sussultarono  segnalando l'iniziata fase di elaborazione da-
 ti, ma la risposta, normalmente prodotta in frazioni di secondo, non arri-
 vo' mai.   Contare le loozerate emesse da Shock Waves e Vegamaster sarebbe
 stato  equivalente a  descrivere tre o quattro volte tutti i corpi celesti
 esistenti nell'Universo, atomo per atomo.   
 Saturate le connessioni neuronali nell'immane sforzo di calcolo, il super-
 computer non diede piu' alcun segnale di attivita', calcificato per sempre
 da quell'impossibile operazione che mai avrebbe avuto fine.
 - Aiutato dai suoi fedeli topi, Hydra smantello' dal sotterraneo segreto i
 componenti della diabolica invenzione : l'allarme era definitivamente ces-
 sato.  A perenne monito di quell'esperienza, l'armadietto metallico conte-
 nente le schede principali del computer fu lasciato a Jettero Heller , ul-
 timo  ricordo della sua  ennesima disastrosa  invenzione. "Prima di resti-
 tuirgli  le maledette  schede , ricordatevi di  tagliare tutte  le  piste"
 ricordo' saggiamente Adventure Seeker. L'incarico fu affidato a The Brain,
 il piu' competente sia per quanto  riguardava il 'tagliare' sia per quanto
 riguardava l'argomento 'piste'.
 La notizia della liberazione del mondo telematico fu accolta con indescri-
 vibile entusiasmo , al punto che nessuno si senti' di pronunciare una con-
 danna contro Vegamaster e Shock Waves , cause indirette dell'incubo appena
 dissolto ma  contemporaneamente strumenti , altrettanto  indiretti , della
 vittoria finale. Quanto a Jettero Heller, alla peggior condanna aveva gia'
 pensato la Natura creandolo cosi'.
 "...NOP, NOP, NOP... RTS !". Timescape si stava finalmente riprendendo dal 
 terribile choc , il coraggio  dimostrato nel  momento piu' difficile aveva
 cancellato gli errori passati. (Vedi 'Twin Phreaks III').   
 H.D. Case cerco' di  programmare una  spedizione allo  scopo di ricondurre
 Burglar a casa , ma io e Laura avevamo tutta l'intenzione di rimanere soli
 almeno per  qualche tempo.   Inoltre non  riuscivo a capire perche' quell'
 idiota di Burglar dovesse proprio perdersi ogni due racconti.
 Quanto tempo  sarebbe trascorso  prima di una  nuova avventura ?   Nessuno
 avrebbe potuto dirlo con certezza, come nessuno avrebbe mai potuto spiega-
 re per quale motivo alcuni nascono cool ed altri lamer. La vita, si sa, e' 
 dotata di innumerevoli sfaccettature e certe domande , proprio come il fa-
 tidico quesito a cui dovevamo la nostra salvezza, sono destinate a rimane-
 re senza risposta : Chi siamo? Da dove veniamo? Dove andiamo? Come fanno i
 monchi a resettare l'Amiga? (-9-)   Nella fredda notte che lentamente ca-
 lava  il suo nero mantello su di noi, sguardi assenti ed un comune pensie-
 ro.  Verso quel benevolo Caso per volere del quale ci trovavamo  ora a vi-
 vere insieme, qui a Twin Phreaks.
 

 F I N E 
 -------



 ---------------------------------------------------------------------------
 NOTE a 'Twin Phreaks IV'  
 --------------------------------------------------------------------------- 

 
 (-1-)   Forse la piu' famosa NUI di Itapac, valida  su tutte le  porte
         dall'Ottobre '91 al Gennaio '92.

 (-2-)   La necessita' fisiologica di 10 ore di chat al giorno e' tipi- 
         ca di ogni novellino nel campo delle  comunicazioni via modem. 

 (-3-)   Uno dei difetti  dell'uso di linee  intercontinentali e' l'im-
         possibilita', in alcuni casi, di parlare contemporaneamente.
         Se  questo si verifica , gli  interlocutori  utilizzano  frasi
         brevi terminate da piccole pause, riuscendo cosi' ad alternar-
         si agevolmente.

 (-4-)   Incredibile  assurdita' di quel lamer di  Shock Waves , che ha 
         confuso il dialogo tra centrali telefoniche  (che avviene sem-
         pre tramite toni) con i metodi usati  dall'utente per comporre
         il numero (meccanicamente o, appunto, a toni).  L'episodio  e'
         purtroppo rigorosamente autentico.

 (-5-)   Una delle piu' riuscite applicazioni della bluebox in Italia ,
         prevedeva il passaggio dagli operatori di Hong Kong.

 (-7-)   Immagini  elettroniche tratte  da disegni animati  giapponesi, 
         esistono banche dati specializzate in questi files.

 (-7-)   Nel sistema Amiexpress, il modo 'chat' tra sysop e utente col-
         legato si attiva con il tasto F1.

 (-8-)   In tutta la sua vita , Timescape non riusci' mai ad utilizzare
         il metodo tanto decantato da SCSI , nonostante milioni di ten-
         tativi.  Il complesso di inferiorita' nei confronti del rivale
         lo perseguito' per decenni.     
 
 (-9-)  Il reset di Amiga si ottiene solo con la  pressione simultanea
         di tre  tasti tra loro  lontanissimi, operazione  che richiede
         l'uso di entrambe le mani.
