 I   s e g r e t i   d i   T w i n   P h r e a k s
 ( T w i n   P h r e a k s )
 
 ---------------------------------------------------------------------------
 Testo originale e succesive modifiche: MFB   
 ---------------------------------------------------------------------------
 Prima edizione, Febbraio 1991
 Seconda edizione, Aprile 1991
 Terza edizione, Ottobre  1991
 Quarta edizione, Gennaio 1993  
 QUINTA EDIZIONE,  Agosto 1994
 ---------------------------------------------------------------------------
 Release 1.5.1T
 

 NOTA alla quarta edizione
 
 - Fu il primo episodio della saga di Twin Phreaks, dedicato quasi intera-
 mente a Jettero Heller che iniziava la sua sciagurata esistenza nel mondo
 telematico; per questo racconto, almeno in origine,non era stato previsto
 alcun seguito.  In quel periodo, milioni di persone passavano le giornate
 chiedendosi chi mai avesse potuto  uccidere la  candida ed illibata Laura
 Palmer, cosi' nacque l'idea dell'omicidio Heller, con la segreta speranza
 che qualcuno  raccogliesse davvero  il suggerimento.   Anche se purtroppo
 Jettero  infesta ancora il pianeta, ho deciso di  includere questo  testo 
 nella compilation come introduzione agli episodi successivi, che coinvol-
 geranno il resto della scena hacking/phreaking, loozers compresi. 

 
 DEDICA per la quarta edizione
 
 - A tutti i protagonisti di Twin Phreaks  che hanno collaborato  alla re-
 alizzazione della  documentazione fotografica.  I ringraziamenti sono in-
 versamente  proporzionali al livello culturale  dell'immagine pubblicata.

 
 -----------------------------------------------------------------------
 CAPITOLO PRIMO
 
 L'omicidio Heller
 -----------------------------------------------------------------------
 
 - Lo trovo' la sorella, ed il suo urlo lacerante fu probabilmente piu' di
 gioia che di dolore: ora aveva  una stanza tutta per se'.  Jettero Heller
 aveva il volto disteso ed un'espressione serena, quella che non aveva mai
 avuto durante la sua breve e delirante vita.   Il suo corpo era di marmo,
 freddo e bianco; spiccava evidentissimo sul collo  il profondo segno vio-
 laceo lasciato dal cavo seriale che era stato usato per strangolarlo.
 Giunsi a casa di Jettero convocato dalla madre, che riusciva a malapena a
 mascherare  la sua profonda gioia  dietro una cortina di falsa tristezza:
 non erano mai stati in buoni rapporti, questo si sapeva da tempo.  Il fi-
 glio non era mai riuscito ad accettare la malattia da cui era stato  col-
 pito pochi giorni dopo la nascita e che aveva impedito al suo cervello di 
 svilupparsi come un cervello normale.  Aveva trovato nell'informatica  il 
 suo rifugio ideale: i computers, si sa, non  perdono mai la pazienza, an-
 che se l'utente non riesce a scrivere tre linee senza fare almeno due er-
 rori; nel caso  di Jettero, le  difficolta' erano  purtroppo  evidenti, e 
 chiunque avrebbe potuto confermarlo. 
 All'inizio l'idea del  suicidio mi baleno' immediata nella mente, ma que-
 sta teoria svani' subito: troppi elementi fuori posto. 
 Sarebbe stato  possibile in un organismo gia' di  per se' debilitato come 
 quello di Jettero Heller un momento di profondo sconforto, causato per e-
 sempio da una spuria da quattro  minuti durante l'uso della Remote Shell.
 Chissa', forse egli aveva causato al BBS l'ennesimo  danno ed il  rimorso
 lo aveva spinto all'estremo gesto, ma mai e poi mai il ragazzo avrebbe u-
 sato il cavo seriale per porre fine alla sua triste esistenza. Era infat-
 ti  convinto che  l'Amiga 2000 avesse il  radiatore e  quello strano cavo 
 bianco che usciva dalla RS232 fosse il tubo  per l'acqua di raffreddamen-
 to.  Ma in fondo era questa  sua ingenuita' a  fare di lui il personaggio
 che era, con le sue idee  complicatissime ed inutili  e quel suo profondo
 bisogno di imitarmi che l'aveva perseguitato per tutta la vita.
 - Il primo  interrogatorio fu  compiuto in casa:  madre e sorella  furono 
 sincere con  me e non mi nascosero, almeno  in privato, la loro soddisfa-
 zione. Furono pero' ferme e decise nel proclamarsi estranee all'accaduto,
 la sorella Ilaria sfoggio' un alibi inattaccabile: aveva passato il pome-
 riggio  con uno  dei suoi dodici  abituali boyfriends  (non male  per una 
 14enne !).
 Decisi di rivolgere  altrove l'attenzione per continuare le mie indagini,
 i vicini di casa mi rivelarono di  aver sentito poche ore prima lo zio di
 Jettero  gridare a voce alta di volerlo  uccidere: il fanciullo gli aveva
 sfasciato per la quarta volta la parte anteriore della Croma Turbodiesel.
 Zio Heller era  un tipo intransigente.  Forse non aveva  mai capito molto
 del nipote, e certamente non aveva capito che Jettero non avrebbe mai po-
 tuto  comprendere a  fondo l'uso del  cambio... erano ben 5 marce piu' la 
 retro, e Jettero riusciva a malapena a contare fino a quattro.
 Fu molto dura per me dover mettere al corrente la famiglia delle attivita'
 segrete del ragazzo: si  arresero all'evidenza solo aprendo i suoi diari.
 All'interno di uno di essi spiccava un oggetto quadrato di colore blu, u-
 na lamella luccicante copriva un  foro rettangolare nel rivestimento pla-
 stico ed un'etichetta sbiadita recava la scritta "Jettero Heller Softwor-
 ks - Time Warp disk 1". Era la prova infamante della sua appartenenza al-
 la setta segreta dei pirati del software.
 Una nuova conferma  intervenne a fugare ogni dubbio  residuo: un  cliente 
 abituale di Jettero  telefono' per lamentarsi dei suoi metodi di duplica-
 zione, mi informo' cosi' che ogni  persona rifornita di software dal pic-
 colo pirata doveva farsi rifare le copie almeno quattro volte.
 Nell'ultimo  sciagurato caso, Jettero aveva  invertito i  drives e si era
 copiato 50  dischi vergini  sui suoi supporti pieni  di files.  Gli occhi 
 della madre si riempirono di lacrime: stava ridendo troppo forte. 
 Frugammo nei cassetti e non trovammo nulla di particolare, a parte la ma-
 scherina verde comprata in farmacia che il ragazzo usava  quando lavorava
 con il computer, nel timore di contrarre un virus. 
 Ottenuta l'autorizzazione  dei familiari mi accinsi a sfogliare le pagine 
 dei diari di Jettero: forse i suoi  appunti mi avrebbero dato qualche in-
 dicazione  preziosa, forse  avrei scoperto il  movente di quell'omicidio,
 forse avrei capito quali fossero i segreti di Twin Phreaks.


 -------------------------------------------------------------------------
 CAPITOLO SECONDO 
 
 I diari di Jettero raccontano.
 -------------------------------------------------------------------------
 
 - Nella fredda solitudine di quella stanza iniziai la lettura dei due di-
 ari del defunto Jettero Heller. Era un'abitudine  interessante quella del
 diario, forse avrebbe potuto  sembrare infantile ai  coetanei del giovane
 Heller, ma occorreva tener conto dello status psichico dell'autore.
 Si trattava  di due quaderni rilegati  in finta pelle che gli erano stati
 regalati il giorno del suo 16esimo  compleanno affinche' il fanciullo po-
 tesse scrivere i suoi pensieri, rileggerli con calma e rendersi  conto di
 quanto fossero stupidi. Il primo diario non conteneva nulla di particola-
 re: le liti con i familiari, gli amori  impossibili (Cristina, la  figlia
 di Pier), i  personaggi  dello spettacolo  preferiti e  quelli  detestati 
 (John Holmes, per invidia ); insomma, c'era  tutto quello che  ci si puo' 
 aspettare di trovare nel diario di un dodicenne oppure di un ventenne ce-
 rebroleso.
 Il secondo quaderno mi apparse subito molto piu' interessante: Jettero e-
 ra  convinto di essere  un hacker ed i medici  sostenevano che questa sua 
 forma di presunzione  avrebbe potuto  aiutarlo a credere maggiormente  in 
 se' stesso.  Cosi', Pier gli  aveva trovato  un falso ruolo  di sysop nel
 suo BBS: era stata aperta una partizione dell'HD con  una copia di alcuni
 files del sistema e Jettero si divertiva e si esaltava.  Periodicamente i
 veri sysop, cioe' io e Pier, trasferivano  i suoi messaggi nel BBS auten-
 tico.   (-1-)
 La cura funzionava !  Il ragazzo  credeva veramente  di avere del  potere
 sugli utenti e lo ribadiva in ogni messaggio, cosa che assunse ad un cer-
 to punto dimensioni esagerate. Avevamo ricevuto alcune lamentele, ed  ef-
 fettivamente  gli utenti avevano  tutte le ragioni, ma  nessuno di noi a-
 vrebbe mai  avuto il coraggio di togliere  a Jettero quella che  sembrava
 essere la sua unica ragione di vita.
 Il loozer si era sopravvalutato al punto di aprire lui stesso un BBS, ge-
 stito con i drives per la mancanza dell'HD. Anzi, a dire il vero un HD l'
 aveva comprato, ma al momento della formattazione  aveva scoperto la mas-
 sima capacita' di tale dispositivo: 8 Kb.  Cosi' per  non rivelare a nes-
 suno il bidone  che gli avevano tirato, aveva deciso  di far sparire  per 
 sempre quell'apparecchio e di non parlarne mai. 
 Questa fu in effetti la prima informazione utile che  ricavai dal suo di-
 ario di presunto hacker, seguivano in ordine cronologico le cronache del-
 le sue connesioni a QSD e qualche personale e discutibile soluzione  tec-
 nico-informatica, per  esempio i punti esatti  nei quali  sforbiciare  un 
 floppy 5"1/4 per poterlo usare come 3"1/2.
 La notizia sconcertante  venne poche pagine  dopo, era un messaggio breve
 ma  racchiudeva  in se' un  nuovo  impenetrabile  mistero: Jettero  aveva 
 scritto a chiare lettere in  data 28 gennaio: "ESPERIMENTO FALLITO - DF0:
 e DF1: INSERVIBILI". Seguiva uno schema elettrico che risulto' subito in-
 comprensibile; lo portai anche al Politecnico ed il professore che esami-
 no' il tracciato chiese  che l'autore fosse bruciato  vivo, come  eretico
 dell'elettronica digitale. Ma qualcuno aveva gia' provveduto a sopprimere 
 il povero Heller. 
 - Tornai nell'appartamento della vittima nel tardo pomeriggio e mi ritro-
 vai ad  interrogare un vicino  di casa che aveva  pronosticato al  cranio
 di Jettero un incontro ravvicinato con l'antenna di sei metri e mezzo, di
 proprieta' di Jettero medesimo, con il quale, per motivi sconosciuti,  e-
 egli disturbava la ricezione FM in tutto il quartiere.
 Naturalmente l'individuo era un possibile sospetto: poteva essere passato
 dalle minacce ai fatti.
 La faccenda degli esperimenti di radiotecnica fu confermata: grazie alle
 perfette portanti che il defunto  irradiava nell'etere, nei 3 Km  circo-
 stanti la sua abitazione ogni apparecchio ricetrasmittente diveniva inu-
 tile.
 - La prima fanciulla ad entrare nella lista dei possibili assassini fu u-
 na biondina diciassettenne che Jettero  spacciava impunemente come la sua
 ragazza ormai da mesi. Questo fatto le provocava un notevole fastidio, ma
 soprattutto  un pensiero fisso di vendetta contro colui che aveva diffuso
 questa diffamatoria ed infamante notizia nel raggio di 85 Km.
 Solo a  tarda sera ebbi la possibilita' di provare ad utilizzare quei due 
 maledetti drives. La banca dati girava ancora sull'A2000 di Jettero, nes-
 suno aveva toccato il computer dal ritrovamento del suo cadavere.
 Inserii delicatamente nel DF1: un dischetto a caso, forse il Workbench,la
 testina del drive  emise un forte rumore meccanico,  inizio' a vibrare ed
 ando' a sbattere violentemente contro  la camma di fine corsa: la perife-
 rica era davvero fuori uso,e la stessa sorte era toccata al gemello DF0:. 
 Decisi di resettare l'Amiga e provare ad effettuare un boot...dannazione!
 Come faceva Jettero a  gestire il suo aborto di BBS se i drives  erano in 
 quelle condizioni ?  E come faceva a caricarlo ? Fu lo stesso Amiga a ri-
 spondere, nel  momento in cui non si resetto' e visualizzo' nuovamente l'
 ormai familiare  sysop screen  di Amiexpress.  Riprovai, e provai ancora; 
 all'ottavo  reset mi arresi:  quell'idiota aveva  messo la  banca dati su
 EPROM. Tutto il Kickstart era modificato  (non smontai il computer ma ero
 certo che quella fosse  l'unica possibilita'), rimaneva  il problema  dei
 messaggi: dove accidenti li aveva messi ? Jettero non mancava mai di scu-
 sarsi con gli utenti per la lentezza del sistema, questo  escludeva l'uso 
 della RAM (che comunque sarebbe stata insufficiente).  Era colpa dei dri-
 ves, diceva, ma qual era la verita' ?  Perche' il fanciullo era sempre in
 chat, anche alle 5 del mattino ? Perche' non si poteva uploadare ?  (-2-)
 Ma era chiaro ! Una breve indagine confermo' subito la mia tesi, e quella
 sera fu risolto il primo dei segreti di Twin Phreaks,  ovvero la lentezza
 del BBS di Jettero. La banca dati era su EPROM; lui guardava sempre,gior-
 no e notte, tutte le fasi della connessione  di un utente, poi imparava a
 memoria tutti i  messaggi inseriti ed era pronto, grazie  ad un  corso di
 battitura veloce  frequentato pochi mesi prima, a  riscrivere i  suddetti
 messaggi quando un utente utilizzava l'opzione read. Jettero Heller aveva 
 inventato l'hard disk umano: era egli stesso la memoria del suo BBS.
 Anche il motivo di questo assurdo sistema  di gestione mi fu presto chia-
 ro, come per l'HD da 8 Kbytes, Jettero non  voleva far sapere di aver di-
 strutto due drives in un colpo solo grazie ad un  suo intruglio di compo-
 nenti elettronici. 
 - Per le  indagini fu una doccia fredda... avevo solo l'inutile guscio di 
 Amiexpress, ma il vero contenuto  del BBS ed i messaggi che avrebbero po-
 tuto rivelarmi il nome dell'assassino erano morti con Jettero.
 Mentre mi recavo all'obitorio per conoscere l'esito dell'autopsia del ra-
 gazzo,terminai la lettura del suo secondo diario. Alphabit era citato in-
 numerevoli  volte:  Jet passava  ore ed ore in chat  con lui (aveva anche 
 AZComm su EPROM) ed  ora Alphabit poteva  praticamente  definirsi lo psi-
 chiatra del giovane Heller. Mi proposi di contattarlo al piu' presto, sa-
 rebbe stato  un altro importante  elemento per poter scoprire  finalmente
 tutti i segreti di Twin Phreaks.
 
 
 -------------------------------------------------------------------------
 CAPITOLO TERZO
 
 Corpo e mente di Jettero Heller
 -------------------------------------------------------------------------
 
 Jettero non aveva mai avuto una stampante.  Per la verita' c'era stato un
 periodo nel  quale aveva costretto la sorella a fungere da dispositivo di
 stampa, e per raggiungere lo scopo le aveva fatto studiare per mesi e me-
 si le forme esatte di tutto il set ASCII di quattro o cinque fonts. Aveva
 anche ottenuto qualche risultato: 80 CPS, italics, reverse. Ma la richie-
 sta di  stampare graficamente  i suoi capolavori in  Deluxe Paint, per la
 piccola Ilaria Heller era stata davvero troppo; cosi' niente  stampante e
 nessuna possibilita' per me di poter trovare da qualche parte nell'appar-
 tamento l'hardcopy di un file potenzialmente utile per risolvere il caso.
 - Il patologo  legale esegui' con  rapidita' l'autopsia  sul cadavere  di 
 Jet.   La morte era avvenuta per asfissia, compressione della trachea, ma
 la vittima non  era stata tramortita da corpi contundenti ne' da scariche
 elettriche.  Insomma, poco prima di morire era perfettamente cosciente, o
 meglio, cosciente nei limiti biologici che il suo cervello  gli imponeva.
 Tutto  cio'  aveva  un  preciso  significato: considerata la  mancanza di
 segni  di lotta nella piccola camera della vittima, il giovane Heller co-
 nosceva il suo assassino.
 Il neurologo  del  competente  distretto  riesumo' dagli archivi cartelle
 cliniche datate 1975 nelle quali veniva attestata la malattia del sistema
 nervoso centrale  di  Jettero, nota  anche  nel  campo  scientifico  come
 "Sindrome di Cougar".   (-3-)
 In  pratica non  fu aggiunto nulla  di rilevante a  cio' che gia' sapevo;
 lessi e rilessi il referto medico-legale:  l'autopsia era stata completa-
 mente inutile dal punto di vista pratico e l'unica curiosita' fu  il  ri-
 trovamento nello stomaco del defunto di tre microfloppy, due dei quali si
 dimostrarono  ancora  funzionanti.   Ma  per  chiunque  avesse conosciuto
 Jettero,  questo  non  rappresentava  un  mistero.   Egli aveva trascorso
 la  sua  inutile  vita bevendo  Coca-Cola (almeno due litri al giorno)  e
 inserendo  dischetti.  Si  sa,  puo' capitare  di  fare confusione, cosi'
 un bel  giorno il fanciullo si era bevuto  l'Amos Creator mentre  cercava
 disperatamente di formattare 200cc della bevanda versati nel DF0:. 
 Il drive non ne aveva minimamente risentito, potenza della meccanica NEC,
 Jettero  invece  aveva  vomitato  sprites e fondali per i tre giorni suc-
 cessivi.
 - Alphabit  stava  "smanettando" su una  bruttissima  conversione di Bomb
 Jack uscita  da  qualche  giorno.  La morte del ragazzo gli era stata del
 tutto indifferente, al punto che mi decisi ad inserirlo  nella  lista dei
 sospettati  proprio perche' mi  apparve troppo tranquillo.   Rimaneva  la
 parte piu' difficile, il movente dell'omicidio.
 Jettero aveva preso l'abitudine di svegliarlo tutte le mattine, all'alba,
 per  fare due chiacchiere in chat; cosi', grazie ai 26 Mega di ASCII-cap-
 tured di tutti i chat, Alphabit avrebbe potuto delineare meglio di chiun-
 que  altro il  profilo psicologico della  vittima.  Ecco  cosa ricavammo:  
 Rain Man  l'avete visto tutti, no?  Bene, Heller  non era  esattamente un 
 autistico  ma il suo  cervello, il cui sviluppo  era rimasto bloccato per 
 la  maggior parte delle attivita' normali,  si  era  paurosamente evoluto 
 solo in una particolare direzione.  C'era  qualcosa che il ragazzo sapeva  
 fare  meglio degli altri...ma  dannazione, cosa?  A priori fu  escluso il 
 sesso, ogni altra possibilita' rimaneva aperta.
 - HAL era stato un tempo un valido hacker, poi aveva accettato un'offerta
 della  SIP  per  sysoppare  un chat VDT ed ora languiva in un ufficio se-
 mibuio solo con il suo terminale. La sua ragazza non aveva accettato que-
 sto tradimento all'eletta categoria dei phreakers lasciandolo per sempre.  
 Era un uomo finito.  Fu lo stesso Alphabit ad indirizzarmi da lui, e  fi-
 nalmente mi fu  fornito  il  primo  valido movente per l'assassinio: Jet-
 tero  ricattava HAL da settimane,  voleva una NUI valida per  il 1421 che
 l'ex  hacker pentito  avrebbe dovuto rubare in SIP, altrimenti egli aveva
 minacciato di fargli perdere il posto di lavoro hackerando il VAX  con il
 quale  HAL gestiva la sua messaggeria.  Quando  si accorse che  conoscevo
 perfettamente i  fatti, HAL cedette e  confermo' tutto; ovviamente  nego'
 con  fermezza di essere  l'autore del delitto, ma questo era prevedibile. 
 Le  minacce di Jettero l'avevano veramente spaventato, segno evidente che
 la  permanenza in SIP aveva rimosso dalla sua mente lo spirito del viola-
 tore di sistemi grazie al quale egli era stato  un tempo una delle figure
 piu' in  vista  del mondo degli hackers.   Era chiaro che nessuno  ancora
 sapeva che il defunto Mr. Heller non aveva la minima idea di come si hac-
 kerasse un VAX, anzi  per un lungo periodo di tempo  aveva creduto che lo
 stesso termine "VAX" fosse una marca di detersivo.  Sicche' il suo era un
 enorme bluff... o no ?
 - Il  funerale di  Jettero si svolse il giorno dopo, e  fu una  cerimonia
 breve, con  pochi intervenuti. Egli infatti aveva avuto tanti amici quan-
 ti erano gli utenti regolari di QSD, circa tre; e' vero, frequentava mol-
 te persone, ma in  maggioranza  si  trattava  di  rapporti di lavoro.
 Silver Spring e AMF piangevano  silenziosamente.  All'inizio mi sembraro-
 no gli unici a mostrare un po' di un  po' di  umanita'  verso il defunto,
 poi seppi che le loro lacrime erano dovute  ad una comunicazione ricevuta
 pochi  minuti prima: sulla porta Itapac MI-28721 non si  riusciva  piu' a 
 scroccare l'accesso.  Quando i miei pensieri tornarono a Jettero la ceri-
 monia era finita ed il ragazzo poteva riposare per sempre.
 I familiari tornarono a casa subito dopo l'estremo addio al loro congiun-
 to e si  misero  davanti alla  lavatrice a  vedere "Highlander" (lavatri-
 ce ?  Gia', il videoregistratore l'aveva  installato Jettero).  
 Le videocassette erano un'altra delle sue manie. 
 Un giorno  lo incontrai  in GBC mentre litigava con un  commesso: lo sta-
 va  accusando di vendere cavetti riconosciuti come difettosi gia' in fab-
 brica! Infatti, c'era o non c'era scritto "SCART" ? 
 Comunque, anche l'eventuale traffico delle videocassette piratate era una
 valida pista;  dovevo assolutamente sapere chi fosse il fornitore del lo-
 ozer, anche per fargli i miei personali complimenti: era riuscito a spac-
 ciare a  Jet "La corazzata Potemkin"  come seguito di  "Caccia a  Ottobre
 Rosso".  Mentre  ero immerso in questi pensieri, squillo' il telefono. Mi
 precipitai  all'apparecchio: Natas. La sua voce vibrava, era senza dubbio 
 angosciato e spaventato. Pronuncio' solo poche parole: "Ho una confessio-
 ne da fare".

 
 -------------------------------------------------------------------------
 CAPITOLO QUARTO
 
 Gli hackers si confessano
 -------------------------------------------------------------------------
 
 - "Ho una  confessione da  fare." ripete' Natas, "Il nostro ultimo  demo,
 quello con la nuova pubblicita' di TOD e IBB, e' fatto con il demo-maker.
 Storm era sicuro di averlo  modificato affiche' nessuno se ne accorgesse,
 poi era arrivato quel lamer di Jettero Heller, che dopo ventisette  intro
 fatte nello stesso modo aveva capito subito il  nostro inganno: conosceva
 troppo bene il programma generatore".
 Ecco  un  altro valido  motivo per uccidere, pensai. Jet aveva minacciato
 di diffondere in ogni BBS la notizia, distruggendo cosi' la  credibilita'
 di Natas e dei Divina. Il ricatto era davvero la  specialita' di quel ra-
 gazzo.
 Come  se  avesse captato  i miei pensieri Natas replico':  "Non l'abbiamo
 ucciso noi,  maledizione!  Anche  se l'avrebbe  meritato.  Aveva detto di
 prepararci a  svolgere un lavoro per  lui, pena la diffusione  del nostro
 segreto".  Certamente  l'incognita  principale  era  che tipo di "lavoro"
 Jettero  avesse avuto intenzione di pretendere da loro; Natas sapeva piu'
 di quanto fosse disposto a rivelare, ed ora bisognava farlo parlare.
 L'acquisto del  modem non era stato una buona idea per il povero fanciul-
 lo: gli aveva procurato solo nemici, finche' uno  di essi aveva deciso di
 liquidarlo una volta per sempre.  Complessivamente Jettero aveva il modem
 da tre mesi, cioe' da quando aveva scoperto  che i suoi tentativi di tra-
 smettere dati fischiando  nel ricevitore del telefono non avrebbero avuto
 molto successo.   (-4-)
 Cosi', si era comprato uno Smartlink 2400S ed era entrato nel mondo delle
 telecomunicazioni (anche se a dire il vero non c'era rimasto a lungo).
 La  libreria  del bimbo non era particolarmente fornita, ma permetteva di
 capire i gusti letterari della vittima.  A parte  i racconti  animati dei
 puffi spiccavano "Missione Terra" di R. Hubbard e classici di Isaac Asimov,
 George Orwell, J.R.R. Tolkien e  naturalmente  William  Gibson, che aveva 
 suggerito a Jettero il nome "Cyberpunks" per la  VI Conference  di Pier's  
 Group BBS  provocando  l'ira dei  Divina.  Rivendicando la paternita' del 
 suddetto nome Storm aveva lokkato Heller in un paio di banche dati, ed e-
 ra stata guerra!  Considerata la telefonata di  Natas, sulla  quale avevo 
 giurato di mantenere il segreto, Storm era doppiamente sospettabile.
 Mi accinsi a ricapitolare quanto avevo scoperto sino a quel punto, ma era
 destino che  quel  giorno  non riuscissi a raccogliere le idee. Tanto per
 cambiare fu  lo  squillo del telefono ad interrompere i miei pensieri, ed
 ancora una volta stavo per ricevere una confessione.  Dall'altro capo del
 filo giunse un fiume di parole pronunciate in modo isterico e reso prati-
 camente incomprensibile da un tentativo artigianale di contraffare il to-
 no della voce. L'interlocutore riaggancio' violentemente quasi subito, ed
 in pratica  riuscii a percepire  in modo distinto  soltanto tre  termini:
 "Heller", "morto" e "prima".
 La chiamata era stata fatta da una ragazza, non avevo dubbi. Si puo' fal-
 sificare la voce, ma non e' tanto facile sembrare un uomo...  Jettero  ci  
 aveva provato per tutta la vita, con scarsi risultati.
 Bene, ora avevo  un elemento in piu', ammesso che fosse autentico e se ne
 interpretasse il senso.  Decisi di callare la BBS di Pier da casa Heller,
 cosi' l'avrei  messo  al corrente di  quest'ultimo  avvenimento.   Jet si
 addormentava stringendo  forte il  modem,  il suo unico vero amico, e per
 ottenere questo  scopo  si  era  procurato il cavo seriale piu' lungo del
 mondo,5 metri circa, in maniera da non dover scollegare l'apparecchio dal
 computer.   Neppure per l'assassino  (o  gli assassini ?) vi era stato il
 bisogno di staccare il cavetto: egli aveva impugnato il modem, fatto pas-
 sare il seriale intorno  al  collo dello sventurato e stretto con  forza,
 finche' il ragazzo non aveva piu' dato segni di vita.  Questa la dinamica
 del delitto ricostruita  dai  periti incaricati delle indagini ufficiali.
 Il modem non voleva  saperne  di  funzionare:  evidentemente  era  caduto
 sul pavimento danneggiandosi  irrimediabilmente; poco male, avrei comuni-
 cato le  notizie con  qualche ora  di ritardo, da casa mia.  Mi accinsi a
 svolgere un supplemento di interrogatorio alla sorella della vittima.
 - Ilaria Heller aveva sempre  avuto un debole per me.  L'avevo conosciuta
 qualche anno prima,  quello stesso giorno in cui avevo incontrato Jettero
 in SMAU, ed ero stato subito la salvezza di suo fratello: si stava facen-
 do  rifilare per una cifra astronomica l'unica stampante multisync  nella 
 storia dell'informatica. Il venditore aveva convinto  Jettero che la gra-
 fica interlaced  si poteva  stampare  solo attraverso tale dispositivo, e 
 mi ci vollero ore per spiegargli che il tremolio di un'immagine sul video 
 non implicava, se se ne eseguiva l'hardcopy, la vibrazione della  testina 
 di stampa.  (-5-)
 Decisi comunque di sfruttare l'interesse di Ilaria nei miei confronti per
 costringerla a rivelarmi tutti gli aspetti nascosti  della vita  del fra-
 tello.  C'era sicuramente qualcosa che ancora la ragazza non  aveva  det-
 to, dopo tutto erano vissuti insieme per quasi 15 anni (povera bimba!).
 Parlammo per un'oretta, ma ricavai  molto poco a  parte quattro inviti ad
 uscire con  lei  ed  una dichiarazione di profondo affetto.  L'unica cosa
 interessante che mi racconto' furono i sogni del defunto fratello maggio-
 re: Jettero  dormiva  pochissimo  ed  era soggetto  ad incubi ricorrenti.
 C'era stato un periodo in cui aveva svegliato la famiglia tutte  le notti
 gridando: "Aiuto...mi  stanno  crunchando !", poi aveva cambiato sogno ed
 erano arrivati i dischetti che volavano per la stanza. Durante il giorno,
 in compenso, passava moltissimo in biblioteca, aveva  forse deciso di ar-
 ricchire il suo inesistente bagaglio culturale ?
 - In totale la  lista  dei  sospetti  spaziava  dagli stessi familiari ai
 "colleghi" di Conference 6: c'erano  HAL e Natas, che  Jettero cercava di 
 ricattare, e Storm, che gli aveva giurato eterno odio.  Inoltre fu facile
 sapere che gli utenti di Pier avevano  minacciato di non callare  piu' la
 BBS se  avessero  ricevuto  ancora un solo messaggio nel quale Jettero si
 fosse definito  un  essere superiore, come amava fare.   (-6-)
 Lo stesso Pier si trovava  quindi con un grosso peso da eliminare, oltre-
 tutto Jettero aveva cercato  a piu' riprese di conquistare il cuore della
 giovane figlia, Cristina. 
 Quel  ragazzo era davvero scomodo.  Per utenti, sysop, hackers, parenti e
 vicini di casa... per avere  la lista dei  possibili assassini, si poteva
 direttamente consultare l'elenco telefonico.
 Arrivo' la signora Heller  con una  fumante tazza di te', proprio  quello
 che  ci  voleva.  Era gentile e rilassata, sapeva che non chiudevo occhio
 ormai da 60 ore e mi chiese se volessi riposare qualche minuto.
 Sdraiato sul  letto  di Jettero mi misi a riflettere, e solo allora notai
 quel segno  sulla parete: l'intonaco  era scrostato  in un'area  di 40 cm
 quadrati circa.  Fu in quel momento che qualcosa scatto' nella mia mente,
 gli indizi si erano improvvisamente  legati  ed  anche l'ultimo  tassello
 aveva trovato la sua esatta  collocazione. Ero finalmente riuscito ad as-
 segnare il giusto posto nella  vicenda  ai  personaggi  coinvolti, ed ora
 anche l'ultimo ruolo aveva trovato un degno interprete: era il ruolo del-
 l'assassino.
 
 
 -------------------------------------------------------------------------
 CAPITOLO QUINTO
 
 Il momento della verita'
 -------------------------------------------------------------------------
 
 - La ricostruzione dei  fatti  fu lunga e difficile, specialmente perche'
 Jettero Heller  era l'essere piu' odiato  del Paese, dopo Maradona; erano
 stati parecchi gli indizi che mi avevano condotto alla soluzione del caso
 e prima di tutto avevo analizzato gli elementi psicologici.
 La vittima si era esaltata oltre i limiti con la falsa storia del sysop,e
 la sua mente malata aveva iniziato ad eleborare un allucinate piano. Pri-
 ma di tutto doveva far  si' che Pier acquistasse piu' fiducia in lui, e a
 tale scopo  aveva  deciso  di  dimostrare  di essere un vero hacker. Ora,
 quale mezzo sarebbe stato migliore di un'amibitissima NUI utilizzabile su
 1421 ?   Con quel codice nessuno avrebbe piu' messo in discussione le sue
 capacita', o per lo meno  Pier  e  gli altri  utenti  avrebbero avuto  un
 debito con lui.  Per procurarselo, il ragazzo aveva  pensato di ricattare 
 l'unica persona che fosse sicuramente in grado di accedere agli identifi-
 catori riservati di Itapac, cioe' l'ex phreaker HAL. Per rendere credibi-
 le la sua minaccia riferita al VAX di quest'ultimo, Jettero aveva cercato
 in  lungo e in largo un  vero gruppo di violatori di sistemi che gli for-
 nisse  le  informazioni necessarie; con esse avrebbe dimostrato di essere
 potenzialmente in grado di farlo, acquistando cosi' un po' di quella cre-
 dibilita' di cui certamente difettava. L'etichetta di lamer non si scolla
 facilmente.   Dopo aver ricevuto rifiuti da tutti i gruppi  ai  quali  si
 era  rivolto, che non volevano avere rapporti con un loozer del suo cali-
 bro, Jettero  aveva scelto una  via piu' subdola: quella  di un ulteriore
 ricatto, questa volta  diretto a Natas.  In pratica il "lavoro"  che egli
 gli  avrebbe chiesto non sarebbe stato altro che la  sequenza  necessaria
 ad  hackerare il  VAX di HAL, altrimenti avrebbe  spreadato nell'ambiente 
 dei pirati del  software il  terribile segreto (l'uso del demo creator, e
 le modifiche  effettuate per cancellare le  tracce di tale  operazione da 
 lamer).
 Storm aveva deciso di farlo  tacere con le cattive, ma l'intento non  era 
 quello  di  ucciderlo bensi' di mostrargli  quale  fosse  il  suo  infimo
 ed  inutile  posto nel mondo dei phreakers. Natas  aveva  percio' contat-
 tato Pier affinche' effettuasse un sondaggio tra gli utenti  che maggior-
 mente odiavano  Jettero, allo scopo di definire  tempo, luogo e modalita'
 dell'operazione castigo.   Ed ovviamente  dovevano essere  scelti, tra  i
 moltissimi candidati, gli incaricati.
 Alphabit era al corrente di tutto; lui stesso aveva spiegato a Pier e Na-
 tas il modo migliore per colpire il loozer. Non conoscendo gli imprevedi-
 bili spostamenti  della vittima, si decise di  far scattare  l'operazione
 durante la notte, ma rimaneva il problema di attirarlo fuori casa: Jet e-
 ra un  paranoico  della peggior  specie e avrebbe  certamente  sospettato 
 qualcosa. Serviva  un sotterfugio, e quale inganno sarebbe stato migliore
 dell'uso di una ragazza ?  Heller era esattamente quello che si puo' vol-
 garmente definire "un  affamato", bastava una figura femminile per annul-
 lare completamente il suo gia' scarso quoziente intellettivo. Cristina si  
 rifiuto' nel piu' assoluto  dei modi, quindi la  scelta cadde  sull'unica
 alternativa razionalmente  possibile: Bettina, sorella di SCSI.
 Quella  tragica notte, Bettina si  era avvicinata alla  casa del ragazzo,
 una villetta a due piani un po' fuori citta'; la camera dell'individuo e-
 ra al piano terra, cosi' era stato facile per lei sbirciare attraverso le
 persiane socchiuse. Era stata la prima persona a vedere il suo corpo sen-
 za vita. 
 Ovviamente la  stessa fanciulla, spinta  dalla sua coscienza  di  14enne,
 mi aveva  fatto quella  telefonata per segnalarmi come Jettero fosse gia' 
 cadavere al momento della  spedizione punitiva; tuttavia  aveva fatto  la
 soffiata all'insaputa  degli  altri  membri del commando di  castigatori,
 cercando per questo motivo di non farsi riconoscere.
 Non potevo  escludere un'azione personale di  uno dei membri della spedi-
 zione stessa, qualcuno che, commesso il delitto, avesse cercato di crear-
 si un alibi partecipando  all'azione  di gruppo. Ma alcuni indizi mi sug-
 gerivano una ricostruzione diversa, mi indicavano quale fosse la verita'.
 - Una volta entrato in possesso del codice 1421, Jettero avrebbe avuto la
 fiducia di Pier, ed alla prima occasione...l'avrebbe ucciso. Si', il fol-
 le  Jettero Heller voleva eliminare  fisicamente Pier.  Era completamente
 impazzito e si credeva realmente una creatura eletta, al punto tale di a-
 vere la necessita' di sentirsi il solo ed unico padrone della potente bo-
 ard "Pier's Group".
 La scheda  che egli aveva realizzato  era un accessorio  del tutto incom-
 prensibile per una mente normale,ma abbinato al giusto software si sareb-
 be trasformato  in un'arma mortale:  i dischetti sarebbero  stati espulsi
 come proiettili dai drives modificati, e l'utente che  avesse premuto  il
 tasto  di  espulsione (trovandosi quindi davanti ai drives) sarebbe rima-
 sto  ucciso.   
 Un  delitto  perfetto, nessuno avrebbe  mai capito  le  modalita', se  si
 considera che l'arma entrava in funzione solo se innescata  dal  software
 appropriato,che in seguito sarebbe sparito senza lasciare traccia in RAM.
 Jettero avrebbe spacciato il congegno a Pier come un fastload  hardware o 
 un'altra  diavoleria del genere, e  forse la scheda avrebbe svolto per un
 certo tempo questa sua funzione  secondaria; al momento giusto il sempli-
 ce upload di un file effettuato dallo stesso Jet l'avrebbe trasformata in
 uno strumento micidiale.  L'invidia, si sa, puo' rivelarsi  molto perico-
 losa, e quella del ragazzo nei confronti di Pier era immensa.
 Deceduto Pier, egli si sarebbe proposto alla famiglia come nuovo ed unico
 sysop, in  tal modo  avrebbe anche avuto  la possibilita' di  frequentare
 Cristina.
 Per giorni  e giorni, Jettero si era  occupato del  progetto  effettuando 
 prove su prove; persino durante la notte immaginava, nei sogni, dischetti
 che volavano per la camera sparati dai drives.
 La potenza di espulsione era tuttavia  troppo debole, sufficiente a scal-
 fire la parete di fondo della stanza ma  assolutamente inadeguata  a per-
 forare  un corpo umano, cosi' il malato di mente aveva iniziato a studia-
 re un sistema per aumentare la capacita' omicida dell'apparato: si recava
 in biblioteca dove scorreva per ore ed ore riviste tecniche  dalle  quali
 trarre lo spunto necessario. Uno dei collaudi era stato fatale per i dri-
 ves dell'A2000 del fanciullo, la meccanica non aveva retto e  Jettero  si
 era ritrovato costretto a lavorare in RAM utilizzando EPROM come supporto
 di memorizzazione permanente.  Su EPROM era finita anche la board, creata 
 da  pochi giorni al semplice scopo di sentirsi uguale agli altri hackers,
 tutti sysops o cosysops di banche dati.   La sera della sua morte, Heller
 aveva finalmente generato la final version del software assassino  ed era
 pronto a  programmare la memoria della scheda killer; il Trackdisk.device
 era stato  alterato  trasformando il  floppy drive  in uno  strumento  di
 morte. Jettero, tuttavia, aveva anche lavorato molto a lungo per risolve-
 re i dannati problemi del suo  irrilevante BBS.  Le capacita' di ragiona-
 mento del loozer non erano in grado di reggere  la stanchezza della gior-
 nata, ed il termine "Serial.device", scritto e riscritto decine di  volte
 nel tentativo di  migliorare l'accesso alla  board, gli echeggiava  nella 
 mente. Come per la Coca-Cola e l'Amos  Creator, il ragazzo  si era  irri-
 mediabilmente  confuso, programmando la EPROM assassina per agire sul di-
 spositivo sbagliato, quello  seriale.
 Al momento del collaudo, egli si era alzato dalla sedia che teneva davan-
 ti al computer e si era allontanato  dai  drives;  purtroppo si era messo
 pericolosamente vicino al modem.  La  scarica  fatale emessa dalla scheda
 da lui stesso realizzata aveva raggiunto la periferica, ed il cavo seria-
 le, percorso dal potentissimo impulso, si  era  dimenato  nell'aria  sino
 ad attorcigliarsi intorno  al collo dello sventurato.   Il peso del modem
 connesso all'estremita' di quel cordone e lanciato  con  immane  violenza
 in ogni direzione gli era stato fatale. 
 Jettero aveva commesso il suo ultimo errore.
 - Era  stato forse il caso piu' impegnativo che mi fossi trovato a risol-
 vere nei molti anni della mia permanenza nell'ambiente informatico, ma la 
 soluzione di esso era di gran lunga il piu' importante successo della mia
 vasta serie.
 La macchina della giustizia si mise in moto: se Jettero aveva in un certo
 senso ucciso se' stesso, il suo computer era stato l'esecutore materiale.
 Fu processato e condannato, con le attenuanti del caso, a far girare  per
 sei  mesi l'ultimo famigerato  demo dei Divina, 24 ore  su 24.   Al terzo
 giorno  Intuition visualizzo' una  guru di addio  ed il 68000 si suicido' 
 per la vergogna.
 Gli hackers  reagirono  in modo  diverso: chiesero  ed ottenero  il modem 
 assassino, quindi dedicarono una solenne  cerimonia all'oggetto che aveva
 sacrificato se' stesso nell'adempimento di un dovere sociale di straordi-
 naria importanza. 
 (Fu questa la vera origine del termine "serial killer").
 HAL usci' dalla crisi  esistenziale, cambio' pseudo e  divenne The Brain,
 quindi pianto' la SIP deciso a rifarsi una vita sulla retta via del phre-
 aking.  Cerco' invano di ritrovare la sua ex ragazza, ma  il mio infalli-
 bile fascino aveva colpito  di nuovo; per consolarlo  gli presentai  Ila-
 ria Heller, non so come sia finita.
 Jettero  ora  era  in un  mondo  diverso, senza dubbio migliore;  nessuno
 l'avrebbe  piu'  deriso per la sua inferiorita'.  La scheda e la EPROM da
 lui create sono ancora in circolazione; il nome di chi le custodisce deve
 rimanere segreto... ma attenti, lamers che infestate le banche dati !  Il
 killer silenzioso e' in agguato, e  per ogni caso  che viene  chiuso, in-
 finiti altri se ne possono aprire.  Questa e' la vita,  nel piccolo mondo
 segreto di Twin Phreaks.

 
 F I N E 
 -------

 
 ------------------------------------------------------------------------ 
 NOTE a "Twin Phreaks"
 
 -------------------------------------------------------------------------
 
 (-1-)  Nel Gennaio '91, quando fu  scritta la prima versione di "Twin
        Phreaks", Jettero  Heller svolgeva  effettivamente il ruolo di 
        cosysop presso il Node 0 di Pier's BBS.
        
 (-2-)  Sempre  nello stesso sciagurato  periodo, il ragazzo  partori'
        "Blito  P3", banca  dati privata gestita  tramite floppy  disk 
        drive: non si potevano inviare files, ma in  compenso  Jettero 
        era per  default in chat a  qualunque ora del  giorno e  della 
        notte.  Il sistema spari' dal mondo telematico quando il sysop 
        fini' la scorta di anfetamine.
       
 (-3-)  Cougar era il proprietario di  "Acid Jungle BBS".  Successiva-
        mente modifico' l'alias in "Rave" e la banca dati prese il no-
        me di "Lethal Zone". 
 
 (-4-)  Se avete avuto bisogno di leggere  questa nota, siete talmente
        loozer da poter  ritenere valido lo 0.04 per mille  delle teo-
        rie di Shock Waves, il che gia' e' preoccupante.  Sappiate co-
        munque che tutti i dati  trasmessi su rete telefonica commuta-
        ta vengono  convertiti in  modulazioni di un segnale  portante
        volgarmente detto "fischio".
        Gli eletti in  possesso del file "Dizionario di Twin Phreaks -
        Ordinary Words" facciano riferimento al termine "Carrier".

 (-5-)  La  visualizzazione di  grafica "interlaced" su  monitors  con 
        velocita'  di scansione  standard (non  multisync o  dedicati)
        provoca  un effetto ottico di leggera vibrazione. Il fenomeno,
        dovuto ad  inadeguato tempo di  riaggiornamento  della  pagina
        video, non compromette la pagina  stessa a livello della memo-
        ria del  calcolatore  ed altri dispositivi di  output quali le
        stampanti. 

(-6-)   Su 1000 messaggi lasciati  da Jettero in banca dati, in quali-
        ta' di sysop, 920 avevano come  argomento il suo superiore po-
        tere rispetto all'utenza normale.
        (Negli altri 80 mi chiedeva consigli in merito alla popolazio-
        ne di sesso femminile).









