 #### TELEM043 - Telematicus - Volume 04 - Numero 08 - Anno 1994 -  91 pag.####

      @@@@@@ @@@@@ @@    @@@@@ @@   @@   @@  @@@@@@ @@  @@@@ @@  @@  @@@@
        @@   @@    @@    @@    @@@@@@@  @@@@   @@   @@ @@    @@  @@ @@
        @@   @@@   @@    @@@   @@ @ @@ @@  @@  @@   @@ @@    @@  @@  @@@
        @@   @@    @@    @@    @@   @@ @@@@@@  @@   @@ @@    @@  @@    @@
        @@   @@@@@ @@@@@ @@@@@ @@   @@ @@  @@  @@   @@  @@@@  @@@@  @@@@

                                 Novembre 1994

   Bollettino telematico mensile a cura della region 2:33 Fidonet e di RRE

 ==============================================================================

 Il  materiale  presente  in  Telematicus   e'  (C)  dei  singoli  autori.   E'
 espressamente consentita la distribuzione e il riutilizzo  del  bollettino  in
 tutto  o in parte, purche' non a fini di lucro e citando sempre autore e fonte
 di provenienza.

 ==============================================================================

 ***** Indice: pagina 2 - Who's Who: pagina 3 - Distribuzione: pagina  91 *****

 ############                                                               ###
 ###   0  ###                                                       INDICE  ###
 ############                                                               ###


 [ 1]  Editoriale  .   .   .   .   .   .   .   .   .   .   .   .  (RRE) pag.  4
 [ 2]  Lettere aperte  .   .   .   .   .   .   .   .   .   .   . (AAVV) pag. 10
 [ 3]  Read Telematicus per Apple! .   .   .   .   .   . (Moreno Cuman) pag. 13
 [ 4]  FidoCrackdown III   .   .   .   .   .  (Felice Murolo & Vertigo) pag. 17
 [ 5]  BBS 1ST impression: G&G BBS .   - parte II  .   (Pierluca Monge) pag. 22
 [ 6]  Internet in SMAU.   .   .   .   .   .   .   .   .   .   .(.mau.) pag. 33
 [ 7]  Toy .   .   .   .   .   (prg di comm italiano)  . (Herve Miozzo) pag. 40
 [ 8]  Curiosita': Il gergo hacker .   - parte 37  .   .   .   . (AAVV) pag. 45
 [ 9]  ALCEI   .   .   .   .   .   .   - parte II  .   .   .   .   (?)  pag. 56
 [10]  Nuovi standard: il V.34 .   .   .   .   .   .   .   .   .(.mau.) pag. 61
 [11]  Sound Blaster 17 bit for Mouse  .   .   .   .   . (Andrea Bosio) pag. 65
 [12]  Mdiff 1.22 (prg di aplicazione patch italiano) (Maurizio Giunti) pag. 71
 [13]  Bibliografia.   .   .   .   .   .   .   .   .   . (La Direzione) pag. 76
 [14]  Notizie Fidonet region 33   .   .   .   .   .   .   .   . (AAVV) pag. 79



                  Questo Telematicus e' nato con l'aiuto di...

 Editor Appelosus   : Moreno Cuman        | * I collaboratori dai network: *
 Editor Fidosus     : Felice Murolo       |
 Editor Ferox       : Pierluca Monge      | Vertigo               (2:331/301)
 Editor Ameritus    : Maurizio Codogno    | Giovanni Lopes        (2:332/114.2)
 Editor Toyosus     : Herve Miozzo        | Roberto Orsini        (2:332/425)
 Editor Blastopodus : Andrea Bosio        | Angelo Verdone        (2:334/21)
 Editor Patient     : Maurizio Giunti     | Enrico Franceschetti  (2:335/212)
 Editor Risortus    : Verigo              |

 Editor mittens   : Danilo Alicino
 Editor  citatus  : Marco  Vazio,  J/Iena  Plinsky, Il Gatto, La Volpe, Agora ,
                  Inrete, MC-Link, ItNet,  TelNet,  Luca  Spada, Gian!, TipNet,
                  Sprint,  Galactica,  Cavallo  Pazzo  (o  scemo?:)),  Torello,
                  Cosimo
 Editor saccheggiati: Eric S. Raymond <esr@snark.thyrsus.com>

 Renato Rolando (alias RRE) e' reperibile in Fidonet come 2:334/100.9
 oppure al proprio maniero in Rotta Naviglio 4 10070 Fiano (TO) al 011-9235565.
 e-mail: Renato.Rolando@PMN.IT

 ############                                                               ###
 ###   1  ###                                                   EDITORIALE  ###
 ############                                                   di RRE      ###

  Watz!  una fatica, non vi dico.   Oltretutto  i number ogni volta mi sembrano
 sempre piu' giganteschi ed interessanti; ed ogni volta non riesco  a  ficcarci
 tutto dentro!

  Sono proprio bravo! *:=)

  In realta' siete voi ad essere bravi: questa storia del FidoCrack deve avervi
 un po' sgrullato le sinapsi.  Come il bimbo che si accorge di qualcuno che gli
 sta  fregando un giocattolo e diventa improvvisamente estremamente possessivo.
 Bambinoni!  Abbiamo infatti alcune new entry che promettono molto bene: sia il
 *mitile* PierLuca che trova le BBS piu'  assurde,  che il new Andrea Bosio & C
 che - scusate - a me ha fatto ridere (posso dirlo?)

  In realta' e' la vecchiaia  che  avanza,  e  con  lei il morbo di Reagan (ri-
 battezzato per l'occasione).

  No, la  verita'  e'  un'altra:  sono  un  casinista.   E  vorrei  scusarmi  e
 prostrarmi  pubblicamente  per  essermi  dimenticato  da un pezzo (6 mesi?) un
 articolo su di un  *vitale*  programma  per  i programmatori: il produttore di
 patch.  Ed il buon Maurizio Giunti e' stato in paziente  attesa  tutto  questo
 tempo!  scusa.

  Un altro che  invece  brontola  e  inveisce  sempre  sulla  mia natura un po'
 decostruttivista :) e' il .mau.  . Non gliene va bene una: e prima il Telem e'
 troppo grosso, e poi non pubblico i suoi articolai e...   col  suo  stress  mi
 toglie felici anni di vita! *:)

  A proposito di  felici  anni,  col  Moreno  ho  accennato  la possibilita' di
 cambiare look a Telematicus, facendola  diventare  una  rivista  leggibile  da
 Mosaic  (il lettore multipiattaforma di Internet, che permette di inserirci di
 tutto: suoni, grafica, animazioni, addirittura dei testi!)

  Sarebbe una figata!

  Allora mi sono messo  a  cercare  questo  benedetto lettore (anche perche' e'
 gia' uscita una rivista a riguardo: si chiama INTERNAU.ZIP e l'ho  trovato  su
 Znort  BBS  (attenta  a  Mac) tel.  501752.  Dunque lo cerco per Internet e ti
 trovo un posto consigliato: ftp.ncsa.uiuc.edu dove dentro PC/Windows/Mosaic ti
 trovo il DecMosaic2A7.ZIP (un cinquecentinaio di K!).

  OK, e' grossino ma puo' valerne  la  pena; faccio tutto il casino per tirarlo
 su, lo apro e ti scopro che e' una beta della  Microsof!   (Gia'  la  cosa  mi
 puzza).   Poi scopro che per funzionare necessita di: Winsock.ZIP (gestisce la
 seriale,  anche  se  voglio  leggermi  una  rivista  online  dev'essere  pero'
 presente!  questo e'  sul  150K  compattati).   Pero'  questo  a  sua volta ha
 bisogno di un gestore di driver TCP/IP.  Vabbe'.

  Poi  scopro che questo Mosaic della Microsoft per fungere ha bisogno dei vari
 viewer (uno che gestisce  i  file  *.GIF,  l'altro  i  file *.TIF...  un altro
 ancora i *.JPG - ma se vuoi un caricamento veloce devi registrarti!  - per non
 parlare dei viewer per le animazioni ed i suoni).  Piu' o meno saremo sul mega
 di roba!

  Ma la ciliegina finale e' che quando lancio il bel Mosaic questo si inchioda!
 rileggo il manuale e mi dice che si', gira su Win 3.1 ma solo se hai i  driver
 per la gestione a 32 bit!  Rivado a cercare nel sito il file: Win325115A.ZIP e
 sono li' li' per pupparlo quando vedo la dimensione: 1125134 K.

  Compattato.

  M'immagino  quande  *.DLL deve avere 'sta roba!  Tutto per un merdoso lettore
 ipermediale che poi alla fin fine non fa assolutamente un cazzo perche' chiama
 tutti i programmi di aiuto! Ed oltretutto e' una beta!!

  Ma stiamo scherzando?

  OK, ammettiamo pure che riesca a trovare il coraggio di tirare su tutta  'sta
 roba,  di  riuscire  a  ficcarla  a  forza nel mio HD da 250Mb.  Cosa potrebbe
 succedere?  che il mitico Win a 32 bit  si rifiuti di girare perche' il mio e'
 un Windoz clone fatto da OS/2?  Non ho provato, considero la cosa scontata.

  Insomma se la banda di Internet  verra'  occupata per cazzate del genere: 2Mb
 di spazio solo per leggere 4 righe di una rivista che occupera' si e no 50k di
 testo, se la Microsoft riuscira' nuovamente a prendere per il  culo  i  soliti
 40Milioni  di  WC-Dossiani  che  credono di avere il top di tecnologia/sistema
 operativo... siamo rovinati!

  Quando su RTMac.BIN (Il  file  con  dentro  la  prima versione del lettore di
 Telem per Mac compattato con pkzip) il mitico Cuman si preoccupa di aggiungere
 9K di libreria - una libreria da 9K!  sembra l'Amiga :) - perche' considera il
 lettore RT pesantino...  Mitico Cuman!  Mitica Apple!!  defunta  Amiga.   Come
 diceva il mio quadravolo: "Ubi maior, minor cessat". ;-(

  E vabbe', oggi sono logorroico: vorrei fare anticipazioni sul prox number, il
 buon  Cuman  che  ci  fara'  intravvedere  lidi migliori con point su Mac; gli
 (unici?)  combattenti  underground   (la   Shake)   che  hanno  presentato  un
 interessante libro sul copyright: No Copyright.   Sara'  interessante?   sara'
 esagerato?   Saranno  i  soliti  compagni  monoscopici oltranzisti autogestiti
 oragonoelettrici?  Lo saprete sul prox numero.  *:)

  O  certo,  e'  giusto il (C), sacrosanto!  Bene.  No, dico: male.  Perche' mi
 sarebbe tanto piaciuto  riportarvi  degli  stralci  di interessanti interviste
 condotte da Wired e tradotte molto bene su Internazionale. Ma e' (C)!

  Cominciate a cambiare idea sul (C)?  ebbene la direzione  di  Telem  al  gran
 completo  ha  preso  il  coraggio  a  due  mani (una bastava pero' perche' era
 pochino) ed ha chiesto a  Giovanni  De  Mauro, il direttore di Internazionale,
 cosa ne pensava del (C).

  Sembra  che  Telem  potra'  sgraffignare  qualcosa  ad  Internazionale  senza
 incorrere   nella   possibilita'   di  penali:  e  con  la  benedizione  degli
 sgraffignati!  Non  pare  quasi  di  essere  in  Italia,  vero?  :) Ovviamente
 l'operazione sara' condotta come diceva il mio pentavolo  "cum  grano  salis";
 sale permettendo.

  Quindi questa storia del No Copyright  un po' esiste.  Ma la penseranno cosi'
 anche Raff Valvola ed i collaboratori della Shake? *:)

  Vabbuo'. Ora vi lascio: alla prox!






                                                                        RRE












 ############                                               LETTERE APERTE  ###
 ###   2  ###                                               AAVV            ###
 ############                                                               ###

 Riassunto:
        Il buon Danilo Alicino ha girato  un  po'  per  Internet  e...   si  e'
       sentito  sperso!   Ecco  che  mamma  Fido  ed il calore di Telem l'hanno
       subito rincuorato!

        Ancora una lettera come quella  di  Danilo  e  faccio  diventare  Telem
       GiftWare  [NdE:  sarete moralmente tenuti a spedirmi un presente; meglio
       se una papera di comma cosi' la mando a Moreno!].

 ------------------------------------------------------------------------------

 From : Danilo Alicino                      2:331/301.23    10 Oct 94  16:20:20
 Subj : Telemacus...

  Sono  contento che una rivista come la tua venga messa in circolazione, avevo
 smesso l'attivita' di  point  casualmente  poco  prima  del  crackdown, mi ero
 concesso una pausa Internet su galactica, ed  ora  mi  ritrovo  in  Fido,  con
 quest'aria  che  circola  nei  messaggi,  aria pesante, aria che si respira di
 solito dopo una catostrofe.

  Ed e' stata proprio una catastrofe  se  leggo delle numerose bbs chiuse dalla
 GdF.

  La mia bbs, bbs alla quale ero collegato, e' stata chiusa ( Cornucopia),  ora
 scrivo ed ho il point su bbs2000.

  Il  mio  parere e' che la rete Fidonet e' un buon esempio di liberta' pratica
 ed elettrica che non va attaccata, e'  un modo che permette a molte persone di
 poter comunicare, esprimere opinioni, fere amicizie.

  Non dimentichiamoci delle persone che in questo  senso  possono  avere  delle
 difficolta'.

  La  rete  Fido  non  va  solo  analizzata  da  un  punto di vista prettamente
 softwari- stico, ma dalla  prospettiva  dei  messaggi  che puo' far circolare.
 Delle numerose comunicazioni e contatti che e' in grado di sviluppare,  quante
 volte  mi  e'  capitato di poter risolvere un problema informatico grazie alla
 consulenza di amici, quante volte  ho  discusso e conversato di film ampliando
 le mie conoscienze in mataria.

  Tutto questo ha un valore che deve essere riconosciuto, pensa  che  all'inzio
 dei  miei  collegamenti  pensavo ingenuamente che le bbs fossero sovvenzionate
 dallo stato per  il  loro  valore  sociale,  adesso  che  e' passato del tempo
 capisco l'utopia di quel pensiero, ma per favore adesso che non si esageri dal
 lato opposto nel chiuderle.

  Trovo una strana analogia con i  centri  sociali,  con  tutte  le  differenze
 ovvie,  ma  non vorrei che lo spazio Fido facesse gola a qualcuno o che oppure
 desse fastidio a qualcuno,  ma  queste  sono  solo  opinioni  che si basano su
 sensazioni che ho in questi giorni.  Spero sbagliate.

  Di nuovo complimenti alla rivista ed al lavoro che fai su Fido.

                                                                 Danilo Alicino
                                                                 2:331/301.23

 P.S.  per qualche kilo di programmi copiati illegalmente non  facciamo  morire
      kili di mail che contengono amicizia, contatti, cultura, e comunicazione.




 ############                                                               ###
 ###   3  ###                                                 Moreno Cuman  ###
 ############                                                 RT per Apple! ###

 Riassunto:
        TATTTARATTTA!!!!   rullo  di  trombe,  squilli  di  tramburi,  urla  di
       bradipi!!

        L'incredibile'  e'  credibilitato;  l'imposibile  si  e' possibilitato:
       abbiamo il lettore di Telematicus per Mac!!!

        Questo grazie alla  sovrumana  abilita'  artistica  di  un mito: Moreno
       Cuman.  Hai detto niente.

        E per il prox number ho gia' strattamente in pugno il  primo  articolao
       sul  mondo dei point sotto Mac (e verrano sviscerati i segreti di Pizza,
       del buon Cosimo).   (Seguira'  a  furor  di  popola  -  ne  sono certo -
       un'altra valangata di articolai sul mondo di Internet da Mac...)

        Ma bando alla ciancie, lasciamo la parola al Cumano sibillo...  (he  he
       he, quanto sono scpiritozo!)

 ------------------------------------------------------------------------------

  Per  quanto  riguarda  RT,  quando ho deciso di modificarlo per Mac per prima
 cosa l'ho compilato cosi' com'e'...  e difatti e' andato tutto bene solo che i
 comandi ANSI la console non se  li  beve  e  quindi  a video se n'e' uscito un
 pasticcio.

  Ho  ritoccato tutto, pero' di colori non se ne parla.  [NdE: perche' Telem ha
 i colori?  :)] Per usare le finezze  Mac  (tra  cui il colore o i caratteri in
 grasseto o altre robette) bisogna includere una libreria particolare che fa da
 interfaccia tra C e ToolBox (le routine  del  sistema  operativo)  che  e'  di
 9Kb...  una inezia, pero' l'applicazione aumenta di 9Kb e comincia a diventare
 "ingombrante".   [NdE:  mi sembra di vedere i prg Microsoft!] Comunque bastano
 10 righe (e la MacTraps library) cioe' un  lavoro di 4 minuti e tot secondi se
 dici di aumentare la leggibilita'.

  Questo per dirti due parole su quello che ho fatto...

  L'utente quadratico medio Mac:

  1) *NON* ha compilatori per compilare
  2) *NON* sa cosa e' un compilatore
  3) *NON* sa cosa vuol dire compilare
  4) *NON*... tutto quello che non e' semplice ... click

  per cui l'applicazione e' fondamentale...

  Ti mando di seguito  a  questo  messaggio  il  file  RT.ZIP  con  sorgente  e
 applicazione... [NdE: giuro di aver solo visto RTMAC.BIN!]

  Il  file  RTMAC.ZIP  contiene  il progetto dell'applicazione, il sorgente (un
 normale file  di  testo)  e  le  risorse  (l'icona  dell'applicazione).  Trovi
 inoltre un file di nome  RT.CPT  che  contiene  l'applicazione  e  il  readeMe
 (compressi   con  un  compattatore  Mac).   Certo,  anche  ZIP  va  bene  come
 compattatore solo che poi per  recuperare un'applicazione e' un casino perche'
 non si distingue piu' fra data fork e resource fork e bla, bla,  bla...   etc,
 etc...

 I file minimi sono:

  RT.C        il sorgente
  RT.MAC      l'applicazione
  README.RT   il readme :-)

 tutto il resto e' facilmente ricostruibile da chi sa programmare...

  Il  file  *.rsrc  contiene  le risorse dell'icona e altra robetta che serve a
 fare "bello" ma non aggiunge niente di fondamentale...





                                                               Moreno._
                                                      e: qman@maya.dei.unipd.it











 ############                                                               ###
 ###   4  ###                                                CrackDown! III ###
 ############                                             Felice Murolo & C ###

 Riassunto:
        Ecco   una   piccolissima  intervista  a  Felice  Murolo,  il  curatore
       dell'enclicopedico file  ECATOMBE.TXT  in  cui  e'  narrata  quasi tutta
       l'odissea di FidoCrackdown.

        Ha sbagliato chi gia' gridava alla morte della libera informatica?  chi
       vivra' vedra'...  sempre che continui a leggere telematicus :)

        Segue  un'altra  minuscola  intervista  -  il  Vertigo  e' sempre molto
       difficile,  almeno per me, da contattare - su quel *mito* di Vertigo che
       tanto ha fatto per la salvaguardia di Fido Italia: vi prego di fargli in
       sereno raccoglimento  nella  vostra  stanzetta  davanti  al  monitor, un
       piccolo plauso.  :>

 ------------------------------------------------------------------------------

  From : Felice Murolo                       2:335/206       11 Oct 94 12:51:28

  RR> ho prelevato l'ultima versione di ecatombe.txt per inserirla in
  RR> TELEMATICUS.

  RR> Ho scoperto con mio dispiacere che non e' stata piu' aggiornata
  RR> da quasi un mese :(

 non sono successi  fatti  significativamente  nuovi,  i  computer  sono  stati
 restituiti tutti o pressoche' tutti, in custodia giudiziaria.  Un fatto nuovo,
 in  verita',  ci sarebbe, ma non ha attinenza con quell'inchiesta...  la Digos
 ha sequestrato alcuni altri computer,  cercando password itapac illegali.  Ma
 nessuno riguardava fido.

 [NdE: Itapac? ma esiste ancora? :)]
                                                                          Ciao
                                                                          Felix

                                      ---

  From : Felice Murolo                       2:335/206       24 Oct 94 07:25:16

  FM> ...
  FM> stati restituiti tutti o pressoche' tutti, in custodia giudiziaria.

  RR> Da non crederci! e' veramente successo? dopo tutti i casini che avevano
  RR> fatto sostenendo che non avrebbero mai piu' rivisto il loro caro HW...
  RR> come mai? voglio dire come mai questo miracolo?

 beh, visti i ricorsi al TAR, il magistrato ha ben pensato di restituire  tutto
 cio'  che  non  era  oggetto di indagine, e di tenere a disposizione presso il
 proprietario (custodia) le parti  oggetto  di indagine (HD).  Questa custodia,
 pero', e' una fregatura, in quanto l'HD non deve essere  modificato  nei  suoi
 contenuti relativamente ai files eseguibili.

 L'indagine,  dunque,  continua,  ma  i  computer  sono a casa.  Ho idea che si
 finira'  presto  in  "tarallucci  e  vino",  ma  nel  frattempo  le  seccature
 continuano.

  RR> E quelli che - pur non essendo stati raggiunti da GdF - hanno chiuso lo
  RR> stesso, ora hanno riaperto oppure no?

 Non ho dati precisi, dovrei verificare. Parecchi non l'hanno piu' fatto, ma i
 piu' "vecchi" si, tutti hanno riaperto.

                                                                      Ciao
                                                                      Felix
                                                                      2:335/206

 ::::::::::::::::::::::::::::::::::::::::::::::::::::::::::::::::::::::::::::::

 From : Vertigo

 RR>         so che hai avuto molto da fare per la storia del Fido CrackDown.

 RR>         Bravo! mi piacerebbe sapere a che risultati siete giunti. (Tuoi
 RR> impegni permettendo).

 Ciao,
     scusa  il  mostruoso  silenzio  da  parte  mia  dei  mesi precedenti, sono
 veramente costernato.  [NdE:  anche  i  letorei  :)] Mi arrivano letteralmente
 dozzine di matrix al giorno sulle faccende piu' disparate e quando mi capitano
 msg.  come i tuoi li accantono pensando "Appena ho un minuto mi  metto  li'  e
 gli rispondo".  Poi naturalmente finisce che vengono sepolti.

  Anyway [NdE: = ad ogni modo :)], sul fronte Fido crackdown, la situazione che
 io  sappia  non  ha  avuto ulteriori sviluppi sul piano giudiziario/poliziesco
 (leggi: non ci sono stati altri raid, perquisizione etc.  a nodi Fidonet).

  Ci sono varie iniziative in  corso,  sono  stato contattato dal presidente di
 ALCEI  (quella  nuova  associazione   italiana   stile   Electronic   Frontier
 Foundation)  [NdE: vedi Telem42 e Telem43] e stiamo vedendo di organizzare una
 collaborazione, gli ho offerto di  aprire  un'echo dedicata ad Alcei, ma siamo
 ancora ad una fase iniziale.

  Poi ci sono volontari  (es.   Valentino  Spataro)  che  si  sono  offerti  di
 raccogliere  materiale  per  fare il punto sulla situazione legale dei sysop e
 delle BBS per poter eventualmente  fare proposte concrete in sede legislativa.
 Lo Spataro sta muovendosi con il mio appoggio e ora  vedremo  se  viene  fuori
 qualcosa  di concreto (dovrebbe preparare un CD-Rom di testi e documenti sulla
 materia).



                                                                      -V-
                                                                      2:331/301




 ############                                                               ###
 ###   5  ###                                   BBS 1ST impression: G&G BBS ###
 ############                                                Pierluca Monge ###

 Riassunto:
        Glielo avevo detto io: sei troppo buono, troppo buono.  Ho  saputo  che
       e' stato calorosamente ringraziato per l'articolo precedente e se riesco
       a  metterci  le  mani  sopra  lo pubblicheremo.  Vedremo per questo cosa
       succedera'...  :)

        Ma lascio la parola all'Editor Ferox.

 Sono ancora qui!!! :->
 E' avvenuto l'incredibile!!!  Neanche RRE credeva ai suoi occhi mentre leggeva
 il matrix di Andrea Bosio,  alias  Torello, (scoppiato ma simpaticissimo [NdE:
 non hai ancora letto il suo articolao!]) che  dal  2:334/100  ci  scriveva  di
 essere "interessato" a leggere nuovi articoli di questa rubrica!  Un grazie va
 inoltre  a  Marco  Vazio, autore di programmi quali TFM e ICARO (...e cosi' mi
 devi 2 pizze), che dal 2:334/501.12 mi dava un incoraggiamento a continuare.

 ------------------------------------------------------------------------------

                               BBS_1ST_IMPRESSION

                                  AVVERTIMENTO!

  Avuta notizia che qualcuno si e'  spacciato per il sottoscritto, chiedendo in
 una BBS un livello privilegiato per fare il test della stessa, si informano  i
 sysop che:

  1) il sottoscritto per gli articoli di questa rubrica NON si annuncia
  2) NON da' il proprio vero nome
  3) si collega come NEW USER
  4)   AVVERTE,  prima  dell'hang  up,  con  un  messaggio  al  sysop,  che  il
     collegamento e' stato effettuato  per  questa  rubrica  e di NON tenere in
     considerazione i dati inseriti, scusandosi del disturbo arrecato.

                                     G&G BBS

  25 ottobre 1994 A.D.  il parentame era fuori casa...  la ragazza  non  poteva
 venire,  doveva  studiare...   decisi  cosi' di passare una serata...  animale
 WOW!  Per prima cosa mi preparai  dei panozzi incredibili, delle patate fritte
 con sopra quintali di tabasco e 2 Bonne Esperance  (da  75  cl...oh,yes!)  ben
 ghiacciate,  quindi accesi lo stereo e misi a tutto volume l'ultimo di Al Bano
 e Romina  (...per  sbaglio!),  a  momenti  morii  soffocato  da  un boccone di
 panozzo, mi ripresi e cambiai ciddi', dopo  essermi  assicurato  piu'volte  di
 aver  preso  i  Clock  DVA, mi spaparanzai di fronte al computer e cominciai a
 leggermi un po' di Sacro Testo alias MCmicrocomputer.

  Finito di mangiare e soprattutto di  bere...avevo  ancora un po' fame, ma non
 proprio fame...piuttosto voglia di qualcosa di buono!   Non  essendoci  nessun
 Ambrogio  nei  paraggi  (grazie  a Dio!  Mi sa di uno che cornifica il padrone
 portandosi a  letto  la  "signora"  dopo  averla  irretita  con  i  Rocher) mi
 arrangiai da solo cercando una nuova BBS con cui  collegarmi.   Nella  rubrica
 Micro Meeting del Sacro Testo trovai questo annuncio:

  G&G BBS, non la solita BBS, prova non te  ne  pentirai.   Ti  aspettiamo  per
 crescere assieme.....  etc., etc.  WOW!  ecco il dolce!  D'un balzo attivai il
 mio USR e...  ATDT 080,5042181

  Segnale libero e successivo collegamento a 14400...

  Mi trovavo a Bari, da G&G BBS - SOLUZIONI INFORMATICHE.

 Fui  accolto da RemoteAccess 1.11/Professional che in maniera molto formale mi
 chiese: Digita il tuo Nome e Cognome: **********

  Scoperto che ero un  NUOVO  UTENTE  mi  chiese  il  linguaggio con cui volevo
 continuare: sono disponibili Inglese,  Italiano,  Danese  e  Greco  (forse  vi
 stupira'  la  presenza di quest'ultimo ma se fate mente locale che la BBS e' a
 Bari cioe' a un  tiro  di  schioppo  dalla  Grecia  vi stupirete di piu' della
 presenza del Danese, al cui posto forse sarebbe stato meglio un Tedesco od  un
 Francese...   ma  la  scelta  potrebbe  essere  stata fatta per favorire degli
 utenti...danesi, ovvio).

  Dopo avere scelto il linguaggio  e  aver  confermato il mio nome ricevetti il
 BENVENUTO SU SOLUZIONI BBS (...ma non  ero  su  G&G  BBS?!?   Forse  era  solo
 l'effetto della birra...) che consisteva nell'informarmi che non sono permessi
 nomi  falsi,  che  per innalzare il proprio livello e' necessario compilare un
 questionario che sara'  rigorosamente  verificato  e  che bisogna mantenere un
 comportamento corretto.

  Tutto giusto, stramaledettamente  giusto...ma  mi  sarebbe  piaciuto  leggere
 prima  degli  avvertimenti qualcosa di simile a: "Ciao!  Ci fa' piacere che ti
 sei collegato con noi!".

  Subito dopo passammo alle domande per configurare il sistema che diventarono,
 senza preavvisi, piu' personali.  Mi fu chiesto da dove chiamavo, il numero di
 telefono, la data  di  nascita  e  la  password.   Dopo  la  password mi venne
 chiesto, anzi imposto, di  compilare  il  questionario:  mi  furono  richiesti
 nell'ordine,  nuovamente  il nome ed il cognome (nel caso fossero cambiati nel
 frattempo...non si sa mai!), l'indirizzo,  la citta', il numero telefonico, il
 computer utilizzato, il modem, la mia data  di  nascita  (interessante  questa
 commistione  fra i miei dati "personali" e quelli del mio "hardware", cosa che
 suggerisce una "fusione uomo-macchina"),  la  mia  professione, la mia Ragione
 Sociale e la Partita Iva  (se  rivenditore),  telefono  dell'ufficio,  nome  e
 cognome del responsabile, come o conosciuto G&G BBS.

  Finito il questionario feci la mia prima "scoperta"...

  La  BBS  e'  gestita niente popo' di meno che da JENA PLINSKY (il "mitico" di
 ''1992: fuga da New York,, - piccola  parentesi cinefila lo Jena era tale solo
 qui in Italia perche' da  tutte  le  altre  parti  era  COBRA  PLINSKY-  )...e
 indovinate  chi  sono  i  co-sysoppi...  IL GATTO e LA VOLPE!  Chissa' dove si
 sono incontrati!?  Forse ad un party di Rambo e Biancaneve...mah!

  Andando avanti venni informato sui  livelli  degli  utenti (i livelli sono in
 tutto 8 e vanno dal livello 1 con 5 minuti a disposizione e 0Kb di Download al
 livello 5000 -orpo!-  con  80  minuti  e  300Kb  di  Download)  e  mi  vennero
 snocciolate  le  mie  statistiche alla fine delle quali mi apparve il seguente
 messaggio:

                                  ATTENZIONE!
              Hai effettuato Download oltre il limite consentito.
    Se vuoi essere riabilitato, fai Upload e lascia un messaggio al Sysop.

  C...o!  Come sarebbe a  dire?   Chi?   Io?   Ma  se  non  ho avuto neanche la
 possibilita' di vedere cosa c'e' qui dentro!  Cosi' si fa prendere un  infarto
 al  Nuovo  Utente!   Andiamoci  calmi!   (C'e'  da  considerare pero' che Jena
 Plinsky prima ti spara poi ti chiede chi cazzo sei...)

  Andando avanti mi vennero lette le News,  anzi, la News risalente al 4 agosto
 (tanto  e'  mica  pesce...),  in  cui  il  sysop,  che  nel  frattempo  si  e'
 italianizzato diventando IENA, mi informo' che sono aperte le iscrizioni per i
 sostenitori  e  che  per  maggiori  informazioni   bisogna   telefonare   allo
 080,5043755.

  Finalmente approdai al menu' da cui potei accedere al cuore della BBS.

  La prima a essere visitata fu l'area Messaggi dove chiesi l'elenco delle aree
 disponibili  che  sono  -Comunicati  del Sysop, -Messaggi Privati e -Soluzioni
 d'Informatica.   Un  po'  pochine  ma   piu'   avanti  leggendo  un  menu'  di
 informazioni venni messo al corrente che sarebbero state aperte altre aree tra
 cui tanto per citarne alcune -AI, -Animation, -Asm-Mag, -Astronomy,  -Borland,
 -C,  -CDRom,  -Clipper,-Database,  -Deskpub,  -Handicap,  -Hypertext, -Laptop,
 -Math,  -Modem,  -MSWindows,   -Pascal,   -Printer,  -Satellite,  -Simulation,
 -SysInfo, -Virus e molte altre ancora e che  inoltre  saranno  prelevate  aree
 Fidonet.  Non ho visto invece neanche l'ombra di un O.L.R.

  <lampo accecante e tuono>
  CHAT MODE

  RRE>Ce lo vuoi dire cos'e' 'sto O.L.R.?
  PLM>Di un po' Renato, fai sempre di queste entrate?
  RRE>Sono  i  nuovi privilegi della mia posizione...  Ho un mucchio di effetti
      speciali a disposizione!
  PLM>Capito.  Un O.L.R.  non e' nient'altro  che  un Off Line Reader, ossia un
      programma che ti permette di scaricare la posta  dal  BBS,  leggertela  e
      rispondere o scrivere messaggi off-line, cosi' mamma Teœecom non ingrassa
      con  i  tuoi soldini.  Un ottimo esempio di questo genere di programmi e'
      Blue Wave, ma ce ne sono anche  altri.   Se  tu non fossi un point, ma un
      utente normale lo sapresti!
  RRE>Si,si,si ma non avrei gli F/X quando chatto tie'!

  <Squillare di trombe e canto di eunuchi>
  CHAT END

  Torniamo a noi: subito dopo passai all'Area Files, i cui menu' sono  completi
 e  permettono  anche  l'invio  automatico  della lista completa o quella degli
 ultimi quindici giorni.  Unico appunto  e'  che  voi come New User non potrete
 prelevare neanche quella...strano, ormai, quasi dappertutto, il prelievo delle
 liste e FREE...

  Ci sono attualmente 21 aree files che vanno dai Compattatori agli  Antivirus,
 dai  Giochi  ai  Files  Multimediali,  da Applicazioni x Windows a Utility per
 Amiga, etc.

  Altri menu' accessibili dal Menu' Principale, che paiono interessanti, sono
 quello -Sala Giochi  (che  pero'  non  mi  ha  portato da nessuna parte...aree
 riservate?) e quello -Notizie-Listini-Novita'  che  una  volta  richiamato  vi
 travolgera'  con  una  valanga  di  dati  e  di  prezzi su componenti hardware
 (alimentatori, case, HD, controllers,  schede madri, monitors, stampanti, fax,
 tastiere, schede musicali e computer belle che assemblati)...dal che si deduce
 quale sia  l'interesse  primario  di  questa  BBS.   [NdE:  Cattivello!   cosa
 vorresti insinuare?]

  Altro  menu'  che puo' tornare utile e' quello -Ore di Punta che vi mostra un
 grafico dell'utilizzo  del  sistema  permettendovi  di  pianificare  le vostre
 future chiamate per non trovare troppo  affollamento.   Da  notare  che  molti
 menu'  portavano  la dicitura "Il Menu' e' in fase di completamento" il che fa
 prevedere nuovi sviluppi.

                                  CONCLUSIONI

  Finito  di  curiosare  mi  scollegai   e   cominciai  a  cogitare  su  questo
 collegamento.  Partiamo dall'annuncio apparso sul  Sacro  Testo:  sulla  prima
 riga  non  mi pronuncio perche' per me non ci sono BBS "solite" ma hanno tutte
 una impronta particolare lasciatagli da chi le dirige, quanto al non pentirmi,
 personalmente, non mi sono mai  pentito  di  niente (neanche quando ho chiesto
 alla mia ragazza se voleva sposarmi...).  La seconda riga dice: "Ti aspettiamo
 per crescere assieme...".

  Bene, caro IENA, GATTO e VOLPE  vogliate  prendere  le  mie  osservazioni  in
 questo   senso,   come   consigli   per   un'ottima  crescita.   Partiamo  dal
 Questionario.  Io penso sia  giustissimo  chiedere agli utenti che frequentano
 una BBS di lasciare i loro dati e pretendere che siano veritieri: questo e' un
 atto dovuto sia nei riguardi degli altri utenti sia in quelli del sysop...  ma
 il sysop (e i suoi co-sysop) dovrebbero fare lo stesso.

  Non si puo' dire a uno "Dimmi come ti chiami davvero o non ti faccio  entrare
 nella  BBS"  e poi presentarsi come IENA (o JENA) PLINSKI, per non parlare del
 GATTO e della VOLPE, nomignoli (piu' che  alias) che non fanno certo una buona
 pubblicita' ad una BBS che fra le altre cose si propone di  fornire  SOLUZIONI
 INFORMATICHE.

  Inoltre  il  Questionario  dovrebbe  essere facoltativo e non imposto: chi vi
 dice che il Nuovo  Utente  che  si  e'  collegato  con voi voglia diventare un
 "afecionados" ?  Bisognerebbe permettere al New User di farsi  un  giro  nella
 BBS   e   prima   dello   scollegamento   chiedergli  se  vuole  compilare  il
 Questionario...  se lo compila, ed  e'  corretto, e' il benvenuto altrimenti e
 OUT!

  Ci sono poi un altro paio di cosette.  Prima di tutto bisognerebbe installare
 un O.L.R....al giorno d'oggi non e' pensabile chiedere ad un utente di gestire
 la posta on-line  quando,  con  un  semplice  programma,  potrebbe  non  farlo
 risparmiando fra le altre cose un bel po' di soldini.

  Poi  bisognerebbe  rivedere,  a  mio  giudizio,  i  ratio  dei livelli: avete
 disposto  al  livello  massimo  80  minuti  e  300Kb  di  Download...   troppo
 (troppissimo, se fosse corretto  dirlo)  tempo  e  troppo pochi (pochissimi, e
 stavolta e' corretto) Kb di prelievo; non avete mai dato uno sguardo a  quanto
 occupano  certi  file  che  avete  sulla  BBS  ?  Alcuni non potrebbero essere
 prelevati neanche dai vostri utenti con il massimo livello!!!

 Per ultimo...vi auguro un'ottima crescita ed un grande successo!  Bye!  :-)


 ... This tagline is SHAREWARE!  To register, send me $10






                                                                 Pierluca Monge
                                                                 (2:334/501)






 ############                                                               ###
 ###   6  ###                                              Internet in SMAU ###
 ############                                                         .mau. ###

 Riassunto:
        Ed eccoci al nostro inviato speciale allo SMAU: non siete  riusciti  ad
       andarci?    avevate   il   morbillo,   la  varicella,  l'amante  o  piu'
       semplicemente eravate in Irlanda a godervela? (Vedi me)

        Niente paura: c'e' super  .mau.   che  con  la sua solita' precisione e
       puntigliosita' ci fornira' un preciso quadro della situazione. :)

       ... eccoti due righe sugli internet provider che ho visitato in SMAU.

 ------------------------------------------------------------------------------

                                Internet in SMAU

  Caro lettore [1], oramai telematicus ti  ha imbottito di notizie su Internet,
 e persino il resto del mondo si e` accorto che forse c'e` qualcosa che si  sta
 muovendo.

  Il  vostro  editor  ameritus  -  non  e` un errore di stampa, l'a- e` un alfa
 privativo - ha pensato bene di sfruttare la trasferta pagata dall'ufficio allo
 SMAU per vedere cosa gli Internet  provider offrivano oggidi`, in base al noto
 proverbio "in Italia non si muove bit, che allo SMAU non ti dicano pssst!"

  Ecco quindi un resoconto di quanto  ho  visto  al  Salone.   Mi  scusino  gli
 eventuali  espositori  che  non  ho  contattato perche` non mi sono accorto di
 loro, essendo molto sbadato; mi  scusi  MC-link  che  non ho contattato per un
 attacco di pigrizia; mi scusino quelli di  i.net,  Agora`  e  InRete  tra  gli
 altri,  che  non  so  nemmeno  se  fossero  presenti.   [NdE: questo si che e'
 ruspante giornalismo informatico!]

  Per il resto, vale il solito disclaimer.   io l'accesso alla Rete ce l'ho per
 tutt'altra via, e quindi non ci guadagno niente con nessuno di questi.

  Infine un ultimo avviso: io non parlo di soldi, non perche` sono superiore  a
 queste cose, ma per il semplice motivo che a me interessava di piu` sapere che
 tipo di connessione i vari provider avevano col resto del mondo e quale invece
 offrivano  ai  loro utenti.  Alla peggio potete sempre contattare direttamente
 costoro...

                                     ItNet

  Cominciamo con  i  genovesi  di  ItNet.   Questi  sono  il  risultato  di una
 scissione  avvenuta  all'interno  di  IUnet  (o  i2u,   come   adesso   sembra
 preferiscano chiamarsi).  La maggior parte dei vecchi marpioni del software di
 rete  sono  finiti  in  ItNet, quindi non ci sono problemi per quanto riguarda
 l'assistenza agli utenti.

  Mi sembra invece piuttosto restrittivo  limitarsi  a un collegamento ISDN con
 Pypex a Cambridge UK per fornire la connettivita` all'estero  -  anche  se  e`
 vero che questa e` una soluzione scalabile in maniera relativamente semplice.

  E`  anche  problematico  collegarsi dalle sperdute lande italiane: al momento
 gli unici punti di presenza sono appunto a Genova, a Milano e a Roma.

                                    TelNet

  Telnet e` la societa` fondata dalle vecchie conoscenze fidonettare Luca Spada
 e Gian!  Salerno.  Non si puo` dire che non siano partiti in grande, visto che
 hanno affermato di avere un link E1 (vale  a dire 2 Mb/sec) con TipNet, che vi
 assicuro e` *tanto*.

  Dall'altro capo del filo, sono piuttosto decentrati, avendo la sede a  Pavia;
 a  parte  il  classico  nodo  a  Milano  che  sara` pronto a breve, tendono ad
 appoggiarsi a Sprint.   Questo  significa  si`  risparmiare  rispetto al costo
 delle interurbane Sip^H^H^H Telecom Italia, ma in ogni caso  vi  assicuro  che
 pagate piu` che a sufficienza.

  Interessante,  anche  se  fuori  tema,  il modo con cui Sprint sia riuscita a
 prendere piede nel mercato  italiano,  il  che  le  tornera` certo assai utile
 quando ci sara` la liberalizzazione totale del mercato delle telecomunicazioni
 nell'UE.

  Anche Galactica sembra si appoggera` a Sprint (o lo ha gia` fatto?  non  sono
 riuscito  a  capirlo).  Per il momento rimangono i soliti nodi a Milano con le
 solite procedure di collegamento che probabilmente conoscete meglio di me.  Il
 loro link col resto del mondo e`  una  linea  a 128 Kb/sec che si appoggia sul
 nodo i2u di Milano che poi viaggia verso Amsterdam su una linea a 2*128 Kb/sec
 [2].

                                Italia On Line

  Ho lasciato per ultima Italia On Line.  A mio personalissimo  parere,  e`  un
 pacco.

 Dopo  tutta  la  pubblicita` che si stanno facendo da mesi, ho scoperto che in
 pratica e` semplicemente una grossa  bbs,  con la possibilita` di leggere news
 (che si pigliano in Svezia, se non ho capito male), di  avere  un  link  email
 relativamente  limitato  (100 messaggi al mese...  io che in questo periodo ho
 tagliato molto le mie chiacchierate  ne  ricevo  20-30 al giorno e ne spedisco
 una decina).

  Il tutto solo da Milano, con speranza in breve di avere anche Roma e  chissa`
 quando  il  resto dell'Italia.  Si`, Internet ci sara` prima o poi, ma pagando
 un supplemento molto superiore al costo dell'abbonamento base.

  Contento, caro lettore?  no??   allora  prenditela  con  RRE, che tanto ci e`
 abituato :-) [NdE: io sono contento!]

 ciao, .mau.


 [1] La lettrice che sembrava essere cosi` interessata a Linux si e` persa  per
     strada,  e  quindi  mi  pare  inutile  continuare  ad  indirizzare  i miei
     sproloqui a lei.  [NdE:  io  non  lavoro,  lei  e' andata da qualche altra
     parte...  insomma si sono persi i contatti :( ]

 [2] Non chiedetemi perche` non si dica 256 Kb/sec.  Anzi, io  ero  addirittura
     convinto  che  in  genere  si  parlasse  di  n  * 64 Kb/sec, ma il tipo di
     Galactica mi ha detto cosi`  e  chi sono io per modificare arbitrariamente
     le sue parole?  [NdE: niurant!  documentati subito!]

                                   RECAPITI

 Telnet - Via Buozzi 5 - 27100 Pavia - Tel 0382-527893 - Fax 0382 - 528074

 ITnet - Via Greto di Cornigliano, 6 - 16152 Genova -  Tel  010-6503641  -  Fax
         010-6563324 - email info@it.net

 Galactica  (ERRATA  CORRIGE: ha un 64K con i2u, non un 128K) - Via Turati 40 -
         20121 Milano - Tel 02-29006150 - Fax 02-29006153

 Italia On  Line  -  Via  Caldera  21  -  20153  Milano  -  Tel 02-48201110 Fax
         02-48201121 - email vendite@iol.it


                                   ADDENDUM


 Altre notizie da aggiungere all'articolao:

 - Tipnet e` in Svezia

 - anche Italia On Line si collega a internet via tipnet




 ciao                                       .mau.
                                            Fidonet:  2:334/100.5
                                                      2:332/407.909
                                            Internet: mau@beatles.cselt.stet.it









 ############                                                               ###
 ###   7  ###                                                           Toy ###
 ############                                              Herve Miozzo & C ###

 Riassunto:
        Vi ricordate di Pollicino?  Il mailer per point recensito nel numero 41
       di Telematicus?

        Ebbene ecco un  nuovo  robusto  prodotto  da  quella  che sembra essere
       attualmente l'"isola felice" piu' attiva di tutto Fido!  Segue sempre la
       stessa filosofia: pochi fronzoli, cose essenziali ma molto affidabili.

        Tra l'altro - e questo  detto  in  anteprima  assoluta  -  il  progetto
       Formicaio accennato nelle news del n. 36 di Telem ha visto la luce!  Nel
       prox number di Telem la recensione!

 ------------------------------------------------------------------------------

                                      TOY.

  Benche' sul mercato esistano moltissimi programmi di comunicazione TOY  nasce
 dall'esigenza  di  disporre  di  un programma che sia essenziale funzionale di
 limitata occupazione e di facile configurabilita'.

  TOY si rivolge a quelle persone che necessitano di uno strumento semplice con
 le caratteristiche necessarie per consentire  il  collegamento via modem ed il
 trasferimento di file.

  TOY si pone anche il problema degli utenti che si avvicinano al  mondo  della
 telematica  e  che spesso si trovano a dover affrontare gossissimi problemi di
 configurazione posti da molti pacchetti di comunicazione.

  La semplicita' di configurazione di cui TOY dispone consente anche all'utente
 inesperto di affrontare senza grossi  traumi  l'impatto  con  il modem e con i
 sistemi telematici.

  Possiamo definire TOY un robusto Entry Level che si pone come Ice Breaker per
 quell'utenza che si affaccia al mondo della telematica e che spesso si  ritira
 per eccessive difficolta'.

  Di  fondamentale  importanza e' stata la scelta di dotarlo di una interfaccia
 utente semplice ma funzionale, di  messaggi  in  lingua italiana o in inglese,
 cosi' che l'utente possa acquisire delle terminologie tipiche del mondo  della
 telematica  nella  propria  lingua,  passando  poi alla lingua ufficiale della
 telemtica.

  L'esigenza di sviluppare un programma di comunicazione semplice ed essenziale
 e' venuta dal  progetto  FORMICAIO  [NdE:  vedi  riassunto  sopra], che questo
 settembre e' partito ufficialmente.

  Il target a cui si rivolge TOY e' principalmente quello  dei  ragazzi,  degli
 insegnanti  e  dei  genitori  che  quasi  sempre  non hanno nessuna esperienza
 telematica.

  Anche l'interfaccia di TOY e' stata disegnata tenendo conto del target, senza
 comunque nulla togliere ad eventuali utenti esperti che troveranno comunque in
 TOY un programma in  grado  di  svolgere  tutte  quelle funzioni necessarie ad
 effettuare collegamenti con banche dati e trasferimenti di file.

  La configurazione di TOY avviene attraverso un  file  ASCII  all'interno  del
 quale  sono  presenti  i  parametri di configurazione e la descrizione di ogni
 parametro.

  Quelle  elencate  sono  alcune   delle  caratteristiche  principale  di  TOY,
 disponibili con l'attuale versione.

  * Configurazione lingua (Italiano o Inglese)

  * Gestione automatica dei caratteri ANSI

  * Gestione automatica della ricezione con protocollo Zmodem

  * Possibilita' di utilizzare qualsiasi linea seriale anche non standard.

  * Fossil integrato

  * Possibilita' di utilizzare TOY per collegamenti PC-PC con cavo NullModem.

  * Selezione modalita' chiamata Toni o Impulsi

  * Gestione di  un  file  di  capture  su  cui  vengono  registrate  tutte  le
    attivita'.

  * Gestione  di  un  file  di  connect  su  cui  vengono  registrate  solo  le
    connessioni cone ORA di inizio ed ORA di fine connessione.

  * Visualizzaizone sulla riga di stato del tempo di collegamento.

  * Assegnazione di stringhe di caratteri ai tasti funzionali.

  * Interfaccia grafica  SIMPATICISSIMA  (Nessun  programma di comunicazione ha
    un'interfaccia come TOY :-))) )

  Attualmente TOY e' in prova presso alcuni utenti  del  FORMICAIO  ed  i  loro
 suggerimenti  e  perplessita'  vengono  raccolti ed analizzati, per cercare di
 facilitare al massimo l'apprendimento di questo strumento.

  Per il futuro ci sono in  mente  alcune  cosette molto interessanti .. ma per
 ora e' prematuro parlarne.

  TOY e' disponibile in File Request presso The  Giant  BBS  2:333/511  con  la
 magic TOY (cosi' si e' sicuri di ricevere sempre l'ultima versione).

  Il  supporter  di  TOY sono IO :-))) Erve Miozzo in arte Herve Miozzo, potete
 scrivermi al 2:333/511 o al 2:333/511.20000.

                                         Aloha !!
                                         (Compuserve : Erve Miozzo 100411,2234)


 ############                                                               ###
 ###   8  ###                                    IL GERGO HACKER - PARTE 37 ###
 ############                                    Eric S. Raymond & .mau.    ###

 Riassunto:
        .mau. mi ha sgridato! ha osato farlo!!!

 Caro editor treccanus...
 ...  nel  senso  di  dimensioni  dell'ultimo  telematicus.   Ma  che  senso ha
 riproporre tutto ECATOMBE.TXT, se non e` cambiato per nulla dall'ultima volta?
 Al limite si mette la parte aggiunta, visto che tanto i numeri  arretrati  non
 sono poi cosi` difficili da recuperare.

        come al solito non raccolgo.

 Bon, qui c'e` il solito jargon.  Abbiamo finito la S e siamo sul mezzo mega di
 testo (460K senza linefeed)...

 ------------------------------------------------------------------------------

    <SPACEWAR>  s.  Un  gioco  di  simulazione  di  un  combattimento  spaziale
 implementato  per  la  prima  volta  su  un  PDP-1  al  MIT  nel 1960-61.  Gli
 aficionados  di  SPACEWAR  hanno   formato   il  nuclea  della  prima  cultura
 hackeristica all'MIT.  Dieci anni  dopo,  un  discendente  di  tale  gioco  ha
 motivato  Ken  Thompson  a  costruire  nel  suo  tempo  libero, su un PDP-7 di
 recupero, il sistema operativo che sarebbe diventato <UNIX>.  Dieci anni dopo,
 SPACEWAR  fu  commercializzato  come   uno   dei  primi  videogiochi;  i  suoi
 discendenti riempiono ancora ovunque le sale giochi.

    <spaghetti  code>  s.  Descrive  codice  con  una  struttura  di  controllo
 complessa e annodata, spec.   una  che  usa  molti  GOTO,  eccezioni  o  altri
 costrutti di salto `non strutturati'.  Peggiorativo.  E` stato riportato anche
 il sinonimo "kangaroo code'.

    <spaghetti  inheritance>  [ereditarieta`  a  spaghetti]  s. [incontrato tra
 utenti di linguaggi a oggetti che usano l'ereditarieta`, come lo Smalltalk] Un
 grafo  classi-sottoclassi  convoluto,  risultante  spesso  dal  derivare senza
 preoccuparsi delle sottoclassi da altre classi solo per potere riusare il loro
 codice.  Coniato in un )riuscito) tentativo di scoraggiare tale pratica, dando
 una colpevole associazione con <spaghetti code>.

    <spell> [incantesimo] s. Sin.  <incantation>.

    <spiffy> /spi'fee/ [pop.  USA:  stupendo,  splendido]  agg.   1.  Detto  di
 programmi  che hanno in'interfaccia carina, intelligente o eccezionalmente ben
 progettata.  "Hai gia`  visto  quella  versione  X  s.  di <empire>?" 2. Detto
 sarcasticamente di  programmi  che  non  sembra  abbiano  molto  piu`  di  una
 interfaccia attraente.  Il significato da scegliere dipende dal tono di voce e
 dal contesto.

    <splat>  [spiaciccatura] s. 1. Nome usato in molti posti (DEC, IBM e altri)
 per il carattere ASCII asterisco ("*").   2. [MIT] Nome usato per il carattere
 ASCII numero ("#").  3.  [Stanford]  Nome  usato  da  alcune  persone  per  il
 carattere  ASCII esteso locale cerchio-x.  (Questo carattere e` anche chiamato
 "circle-x", "blobby" e "frob", trra  gli  altri nomi).  4. [Stanford] Nome per
 il semimitico carattere esteso ASCII cerchio-piu`.  5. [Rochester Institute of
 Technology] Il tasto "command" sul Macintosh.   Uso:  nessuno  in  realta`  e`
 d'accordo su cosa rappresenti il carattere "splat", ma il ter.ine e` comune.

    <spooge>  /spooj/  [presumo  da una contaminazione di spoof, imbroglio, con
 <kluge>] s. Codice inesplicabile  o  arcano,  o output casuale e probabilmente
 scorretto  da  un  programma.   2.  v.  Generare  codice  o  output  come  nel
 significato precedente.

    <spool> [dalla  voce  IBM  "Simultaneous  Peripheral  Operation  Off-Line",
 operazione  fuori  linea  simultanea  di  una  periferica,  ma  si  pensa  che
 l'acronimo  sia  stato  creato ad hoc] v. Mandare dei files a qualche device o
 programma (uno `spooler'), che li accoda e ci fa qualcosa di utile in seguito.
 Lo spooler che si  considera  di  solito  e`  il `print spooler' che controlla
 l'output verso la stampante, ma il termine e` stato usato in  connessione  con
 altre periferiche (specialmente plotter e device grafici).

    <stack> s. Lo stack di una persona e` l'insieme di cose che  costui  ha  da
 fare  in  futuro.   Si  dice  che  il prossimo progetto ad essere attaccato e`
 salito in cima allo stack.  "Mi  spiace,  ma  ho del lavoro ufficiale da fare,
 percio` devo mandare questo in fondo al mio stack".  "Non l'ho  ancora  fatto,
 perche`   ogni  volta  che  riesco  a  fare  un  pop  sul  mio  stack,  arriva
 qualcos'altro da mettere in cima".
    Se si viene interrotto piu`  volte  a  meta`  di una conversazione, "il mio
 stack e` andato in overflow" significa "mi sono dimenticato  di  cosa  stavamo
 parlando"  (l'implicazione  e` che sono stati messi nello stack piu` argomenti
 di quelli che si possono  ricordare,  sicche`  quelli meno recenti sono andati
 persi).  L'esempio usuale fisico di uno stack si puo` trovare  in  una  mensa;
 una  pila  di  vassoi su una molla in un carrello, in modo che se si toglie un
 vassoio tutti gli altri salgono  un  po'  e  se  se  ne aggiunge uno gli altri
 scendono.  Vedi anche <PUSH> e <POP>.

    All'MIT, al posto di stack si tendeva a usare  <pdl>,  e  forse  questo  e`
 ancora vero.  Altrove, stack sembra essere il termine preferito.

    <stale  pointer bug> [baco del puntatore scaduto] s. Sinonimo per <aliasing
 bug> usato spec.  tra gli hacker sui microcomputer.

    <state> s. Condizione, situazione.  "Com'e`  lo stato del tuo ultimo hack?"
 "Funge bene".  "Il sistema ha tentato di leggere e  scrivere  sul  disco  allo
 stesso  tempo,  ed  e`  finito  in  uno  stato completamente incasinato".  Una
 domanda standard e` "Qual e` il  tuo stato", che significa "Che stai facendo?"
 o "Cosa stai per fare?" Risposte tipiche possono  essere  "Sto  per  fondere",
 oppure  "Ho  fame".   Un'altra domanda tipica e` "Qual e` lo stato del mondo?"
 che significa "Cosa c'e` di  nuovo?"  o  "Cosa  sta capitando?".  Il modo piu`
 conciso e umoristico per chiedere queste cose sarebbe "State-p?".

    <stir-fried  random>  [qualcosa  agitato  e  fritto,  piu`  o  meno]   alt.
 <stir-fried mumble> s. Termine usato per un frequente piatto preferito tra gli
 hacker che sanno cucinare.  Consiste di verdure fresche scelte a caso e carne,
 cucinate   con   spezie   fresche.   Gustoso  ed  economico.   Vedi  <random>,
 <great-wall>, <ravs>, <ORIENTAL FOOD>; vedi anche <mumble>.

    <stomp on>  [pestare  su]  v.  Sovrascrivere  inavvertitamente  qualcosa di
 importante, di solito automaticamente.  Es.: "Tutto il lavoro che ho fatto  in
 questo weekend e` andato s. stanotte dallo script notturno del server.  Confr.
 <scribble>, <mangle>, <trash>, <scrog>, <roach>.

    <stoppage>  /sto'p@j/ [fermo] s. Rovina estrema (vedi <lossage>) risultante
 in qualcosa (di solito vitale) diventato completamente inusabile.  "Il recente
 fermo del sistema e` stato causato da un trasfomatore fritto (v.  [fried]).

    <stubroutine> /stuhb'roo-teen/  [contr.   di  "stub  routine":  lo  stub e`
 letteralmente la matrice di un biglietto] s. Piccolo, spesso vuoto  segnaposto
 per una subroutine che verra` scritta o completata in seguito.

    <stunning>  [fantastico]  agg.   Stupido  in maniera incredibile.  Usato in
 senso sarcastico.  "Vuoi scrivere *cosa* in  ADA?  Ma e`...  un'idea s.!" Vedi
 anche <non-optimal solution>.

    <subshell> [UNIX, MS-DOS: sottoshell] s. Un interprete di comandi di un  SO
 (vedi <shell>) creata all'interno di un programma, tale che alla sua uscita il
 controllo  ritorna  al  programma  padre  in  uno  stato  che  gli permette di
 continuare l'esecuzione.  Opp.  <chain>.

    <sucking mud>  [Applied  Digital  Research,  succhiafango]  agg.  Cascato o
 incasinato.  Detto di solito di una macchina che da` un servizio di rete, come
 un file  server.   Questo  regionalismo  di  Dallas  deriva  dal  lamento  dei
 petrolieri  texani, "Piantala, ma', e` una s.m.".  Spesso usato nelle domande.
 "Stiamo per riconfigurare la rete, sei pronto al s.m.?"

    <suit> [vestito formale]  s.  1.  Brutto  e  non  confortevole `vestito per
 affari' spesso indossato da non hackers.  Indossato  invariabilmente  con  una
 `cravatta', un dispositivo per strangolare che riduce fortemente l'afflusso di
 sangue   al   cervello.    Si  ritiene  che  questo  spieghi  molte  cose  sul
 comportamento di chi indossa  un  suit.   2.  Una  persona che di solito veste
 formalmente, in rapporto a un tecnico o a un hacker.  Vedi <loser>, <burble> e
 <brain-damaged>.   L'inglese,  tra  l'altro,  e`  fin   gentile;   il   nostro
 corrispondente  sovietico  ci  informa  che  la  voce corrispondente nel gergo
 hacker russo e` `sovok', lett.  uno strumento per raccogliere la spazzatura.

    <sunspots> [macchie  solari]  s.  Causa  speculativa  di  un errore strano.
 "Perche` a un tratto il programma  ha  tinto  di  blu  lo  schermo?"  "Macchie
 solari,  penso".   Anche  causa del <bitrot>, dal fatto genuino che le macchie
 solari aumentano le radiazioni cosmiche  che  possono modificare i singoli bit
 in memoria.  Inutile dirlo, anche se accadono realmente errori a  causa  delle
 macchie  solari, questi sono estremamente rari.  Vedi <cosmic rays>, <phase of
 the moon>.

    <sun-stools> [to stool significa andar di corpo...] s. Ben poco lusinghiero
 nomignolo hacker per SunTools, un sistema  a  finestre precedente a X ben noto
 ai suoi tempi per dimensioni, lentezza e misfeature (ma X  e`  piu`  grande  e
 piu`  lento;  vedi  <second-system  effect>).  [Si noti che oggidi` c'e` della
 gente che si lamenta perche` la Sun  da` solo OpenWindows e non piu` SunTools,
 che girava con soli 4 mega di RAM e occupava  una  decina  di  mega  di  disco
 comprese  le  librerie  per i programmatori...  come vedete i tempi cambiano -
 .mau.]

    <superprogrammer> s. Un programmatore  prolifico;  uno che puo` programmare
 eccezionalmente bene e in fretta.  Non tutti gli hacker sono s., ma  molti  lo
 sono.   (La  produttivita`  puo`  variare  da un programmatore all'altro di un
 fattore fino a mille.  Per esempio, il programmatore a puo` essere in grado di
 scrivere in media tre linee di  codice funzionante al giorno, mentre un altro,
 con tool adatti e abilita`, puo` essere capace a scrivere 3000 linee di codice
 funzionante in un giorno.  Questa variabilita` e` stupefacente,  e  appare  in
 ben pochi altri campi dello sforzo umano).  Il termine s. e` piu` spesso usato
 in  posti  tipo l'IBM che nella comunita` hacker: tende infatti a stressare la
 produttivita` piu` che la creativita`  o l'intelligenza.  Gli hacker tendono a
 preferire i termini <hacker> e <wizard>.

    <Suzie  COBOL>  /soo'zee  koh'bol/  1.  [IBM,  prob.    da   "little   Suzy
 Creamcheese"  di  Frank  Zappa]  s.  Uno che scrive codice appena uscito dalla
 scuola, che  conosce  tutto  tranne  i  benefici  dei  commenti  in linguaggio
 naturale.  Anche (soprattutto tra le persone che vogliono  evitare  accuse  di
 sessismo)  `Sammy  Cobol'  o  (in alcuni circoli non IBM) `Cobol Charlie'.  2.
 [proposto] Nomignolo per un <code grinder>, analogo a <J.  Random Hacker>.

    <swab> [Dall'istruzione PDP-11 "byte  swap",  e reso immortale dall'opzione
 "conv=swab" di <dd>] 1. v. Risolvere il <NUXI problem> swappando i bytes in un
 file.  2. Il programma nello UNIX V7 usato per fare questa azione, o qualunque
 cosa funzionalmente equivalente.  Vedi  anche  <big-endian>,  <little-endian>,
 <bytesexual>.

    <swap  space> s. Spazio per lasciare qualcosa da parte.  "Sto giusto usando
 quell'angolo della sala macchine come s.s.".

    <swapped> [swappato] agg.  Dal vecchio metodo  (usato a livello di task) di
 usare  device  di  memoria  secondaria  per  implementare  supporto   per   il
 multitasking.   Qualcosa  che e` <swapped in> e` disponibile per uso immediato
 nella  memoria  principale;  altrimenti   e`   <swapped  out>.   Spesso  usato
 metaforicamente per riferirsi alla memoria di una persona  ("Leggo  lo  Scheme
 Report  ogni due o tre mesi per tenere l'informazione swappata dentro"), o per
 la propria disponibilita` ("Ti swappo dentro  non appena ho finito di guardare
 quell'altro problema").  Confr.  <page in>, <page out>.

    <swizzle>  [lett.,  fare  un  cocktail]  v.  Convertire  nomi   esterni   o
 riferimenti  all'interno  di una struttura dati in puntatori diretti quando la
 struttura dati e` portata  in  memoria  principale  da memoria di massa; detto
 anche  "pointer  swizzling";   l'operazione   inversa   e`   detta   a   volte
 <unswizzling>.

    <sync>  /sink/  [UNIX]  s.,v.   1.  Forzare  tutto  l'I/O  su  disco ancora
 pendente.  2. Piu`  in  generale,  forzare  dei  processi che stanno lavorando
 assieme in uno stato che sarebbe `sicuro' se il sistema dovesse crashare; dare
 cioe` un checkpoint.  Vedi <flush>.

    <syntactic sugar> [zucchero sintattico: coniato da Peter Landin] s. Feature
 aggiunte a un linguaggio o a un formalismo per renderli piu` "dolci"  per  gli
 umani,  ma che non cambiano l'espressivita` del formalismo (confr.  <chrome>).
 Usato  sp.   quando  c'e`  una   traduzione   ovvia  e  banale  della  feature
 "zuccherosa" in altri costrutti gia` presenti nella  notazione.   Esempio:  la
 notazione  "a[i]"  del  C  e`  s.s.   per "*(a + i)".  "Syntactic sugar causes
 cancer of the semicolon." --- Alan Perlis.

    <system> s. 1. Il  programma  supervisore  su  un  SO o un calcolatore.  2.
 L'intero calcolatore, compresi i device di I/O, il programma supervisore o SO,
 e possibilmente dell'altro software.   3.  Un  qualunque  programma  di  vasta
 scala.   4.  Un  qualunque metodo o algoritmo.  5. Il modo in cui le cose sono
 fatte di solito.  Uso: una  parola  abbastanza  ambigua.  "Non puoi battere il
 sistema".  <System hacker>: chi fa degli hack su un sistema (nei sensi 1  e  2
 soltanto;  per  il senso 3 si menziona il programma particolare, come in "lisp
 hacker")



                                           tradotto da .mau.
                                           Fidonet:  2:334/100.5
                                                     2:332/407.909
                                           Internet: mau@beatles.cselt.stet.it








 ############                                                               ###
 ###   9  ###                                                         ALCEI ###
 ############                                                               ###

 Riassunto:
        Mi hanno spedito delle news su ALCEI. Eccole.

 ------------------------------------------------------------------------------

       EFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFE
       FEFEFEFEF  TEFEFEFE  EFEFEFEFEF        TEFE         EFE  EFFE
       EFEFEFEF    TFEFEFE  FEFEFEFEF  JEFEFL  TFE  FEFEFEFEFE  EFEE
       FEFEFEF  JL  TEFEFE  EFEFEFEF  JEFEFEFEFEFE  FEFEFEFEFE  EFEE
       EFEFEF  JFFL  TFEFE  EFEFEFHI  FEFEFEFEFEFE      FEFEFE  EFEE
       FEFEF          TEFE  FEFEFEFL  TEFEFEFEFEFE  FEFEFEFEFE  EFEE
       FEFF  JEFEFEFL  TFE  EFEFEFEFL  TFEFEF  JFE  FEFEFEFEFE  EFEE
       FEF  JFEFEEFEFL  TE         EFL        JEFE         EFE  EFEE
       EFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFE
       FE                                                         FE
       FE   E L E C T R O N I C   F R O N T I E R S   I T A L Y   FE
       FE                                                         FE
       FE               Associazione per la liberta'              FE
       FE       nella comunicazione elettronica interattiva       FE
       FE                                                         FE
       EFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFEFE
                     ==================================
                     ASSEMBLEA ALCEI DEL 2 OTTOBRE 1994
                     ==================================
                          a tutti gli associati

  Fra pochi giorni gli associati riceveranno un "verbale" dell'assemblea.   Non
 so  se tutti avranno la voglia e la pazienza di leggere un documento piuttosto
 lungo; intanto penso che  sia  utile,  specialmente  per  chi non era presente
 all'assemblea, una sintesi dei punti principali.

  A partire da questa assemblea Alcei esce  dalla  prima  fase  preparatoria  e
 comincia  a sviluppare iniziative concrete anche verso l'esterno.  Entro poche
 settimane sara' in funzione una newsletter; e partira' un "forum" intersistema
 che  sara'  esteso  su  internet  e  sulle  reti  fido.   Stiamo  raccogliendo
 documentazione per far partire le nostre prime due "battaglie" esterne.

  Una riguarda  le  incombenti  minacce  di  repressione,  delle  quali ci sono
 parecchi sintomi preoccupanti.

  L'altra riguarda la SIP  e  piu'  in  generale  lo  stato,  la  qualita',  la
 disponibilita',  i  costi e la struttura dei sistemi di supporto.  L'assemblea
 ha approvato un progetto ambizioso: gli "stati generali della telematica", con
 una  grande  manifestazione  in  cui  cercheremo  di  coinvolgere  altre forze
 significative (in particolare il mondo accademico) ed un lavoro di  studio  ed
 approfondimento,  per  arrivare a definire la "carta dei diritti e dei doveri"
 dei  cittadini  telematici.   Naturalmente  questo  e'  un  progetto  di lungo
 periodo, la cui realizzazione richiedera' alcuni mesi.

                               * * *

  Abbiamo aperto un dialogo concreto ed operativo con diversi sistemi.

  Fra questi a Roma Agora' e McLink; a Milano iunet,  i-net,  Altair,  Euforia,
 Galactica, Italia Online, Rendezvous - e Corriere Telematico.  Continueremo ad
 allargare il dialogo anche con altre reti e sistemi, sia internet, sia fido.

                               * * *

  Si comincia ad organizzare la struttura dei coordinatori.

  Enrico  Ferrari  e'  il  "segretario  generale"  e si occupa anche, insieme a
 Vittorio Zambardino, della comunicazione  esterna.   Stefano Corso coordina il
 gruppo sul tema dei diritti, leggi,  norme,  rischi  di  repressione.   Enrico
 Caioli, insieme a Giorgio Bertazzo e Valerio Russo, si occupa dei collegamenti
 inter-area  e  della  diffusione  nelle aree di tecnologia fido.  Man mano che
 l'organizzazione  si  sviluppa,   altri   "associati  attivi"  prenderanno  la
 responsabilita' di altre aree.

                               * * *

     ========================================================
     Insomma:  ALCEI ora e' in fase attiva; quanto riusciremo
     a fare, e quanto bene, dipende dall'impegno di tutti noi
     ========================================================
 P.S. Intanto, una notizia: diffonderemo 5000 copie
      di un volantino ALCEI in varie sedi allo SMAU
 ==============================================================
 Per i nuovi associati, ricordiamo che i nostri indirizzi sono:
 alcei@mailbox.iunet.it
 ----------------------
 Fax  (02) 867055 o (06) 3202346
 Telefono "voce"  (02) 72021727 o (06) 3217195
 Posta  Corso Italia 15 20122 Milano o via F. Cesi 21 00193 Roma
 Il materiale informativo ALCEI e' disponibile su Altair,
 Euforia, Galactica e Rendezvous e molto presto sara' anche
 su Agora' e McLink; oppure puo' essere richiesto con un
 messaggio all'ftpmail server archive@nexus.it mandando
 un messaggio con GET (nomefile) o GET LEGGIMI.TXT nel testo.
 ========================================================
 Gli associati che hanno o conoscono BBS che desiderano
 mettere a disposizione uno spazio per i file ALCEI sono
 pregati di segnalarcelo ad alcei@mailbox.iunet.it oppure
 giorgio.bertazzo@galactica.it o g.livraghi@agora.stm.it
 oppure per fax (02) 867055 o telefono (02) 72021727
 ========================================================










 ############                                                               ###
 ###  10  ###                                       Nuovi standard: il V.34 ###
 ############                                                         .mau. ###

 Riassunto:
        Ok,  non  dovrei dirlo, ma sono *sommerso* di articolai, e se faccio la
       rivista  *troppo*  grossa  allora  RT  si  impalla  e  .mau.   mi sgrida
       sostenendo che faccio meglio della Treccani...

        E' per questo che il segg articolao e' in attesa da solo agosto...

        :)

        Uffa, mi sgridano tutti!

 ------------------------------------------------------------------------------

                                NUOVI STANDARD
                                    il V.34

  Ebbene si`: un gruppo di studio della ITU (quello che era una volta il CCITT,
 cioe`  l'organismo   preposto   alla   standardizzazione   nel   campo   delle
 telecomunicazioni)  ha  approvato  lo  standard di trasmissione dati V.34, che
 permettera` di spedire dati a 28.8 Kbit/s sulle linee telefoniche.

  Questo e` quanto afferma il numero di CommunicationsWeek International del 27
 giugno.   In  realta`,  continua  l'articolo,  per  l'approvazione  definitiva
 occorre ancora la ratificazione che avverra` a settembre, ma ormai non ci sono
 piu` problemi di sorta.   (E  comunque,  considerando la pronta tempistica del
 nostro editor tiratardans RRE, non e` detto che questo articolo  appaia  prima
 della ratifica finale...) [NdE: in effetti e' un po' che macera sul mio HD...]

  Non   voglio   fare   affermazioni   sul  numero  delle  linee  italiane  che
 effettivamente riusciranno a supportare queste  velocita` - qualcuna magari ce
 ne sara` anche,  soprattutto  tra  quelle  elettroniche  (mi  pare  sia  stato
 calcolato  che  il rapporto S/R necessario per reggere queste velocita` sia di
 25 dB, molto vicino al valore  che dovrebbe essere teoricamente garantito come
 minimo su una linea e che in Italia viene spesso disatteso).

  E' interessante invece vedere cosa l'articolo afferma sui  primi  modem  V.34
 che appariranno sul mercato.

  Prima  cosa: il famigerato V.32 terbo se ne andra` in pensione, non rimpianto
 da nessuno - tanto due modem  di  marche diverse non riuscivano mai a parlarsi
 con quel protocollo.  Potranno forse sopravvivere certi protocolli proprietari
 come lo ZyXEL, soprattutto per la forte base  che  hanno  almeno  in  ambiente
 amatoriale;  ma  i problemi arrivano con i costruttori che implementavano gia`
 il V.fast, che si  poteva  considerare  come  un'alfa  release del V.34 che si
 limitava a raggiungere i 24 Kbit/s .

  Esistono tre diversi set di chip che supportano il V.fast: il  Motorola  (per
 il suo 326XFast, il primo apparso ancora nel 1992); la Rockwell (la serie V.FC
 e` apparsa a luglio 1993), e la AT&T (l'ultima arrivata, a gennaio 1994).

  Quali  upgrade  saranno  disponibili?   Beh,  la  Motorola  offre  un upgrade
 software gratuito che portera` i  modem  ad  arrivare  a 24 Kbit/s seguendo lo
 standard V.34, ma per raggiungere la piena velocita` occorrera` dare  indietro
 il modem per averne uno nuovo (anche se a meta` del prezzo di listino, sarebbe
 sempre una bella botta).

  Piu`  fortunati i possessori degli ultimi modem V.34 Ready, che probabilmente
 hanno un hardware piu` potente e saranno upgradati gratuitamente.

  Nulla si sa sull'AT&T, mentre  la  Rockwell ha gia` annunciato che occorrera`
 sostituire il chip nei propri modelli.  Una buona notizia per i possessori  di
 US.Robotics  V.Everything;  sembra sia gia` in beta test un (gratuito) upgrade
 software per supportare il V.34.

  Resta da vedere quanto  (e  quando!)  tutte  queste patch funzioneranno.  Gli
 esperti prevedono che almeno nei primi tempi, quando i  bachi  nello  standard
 verranno  trovati,  sara`  difficile  che  modem  di marche diverse riescano a
 interagire tra di loro.  Fortunatamente (?)  l'ITU ha anche approvato un nuovo
 standard (il V.8) che dovrebbe permettere un handshaking piu` veloce,  il  che
 sarebbe solo ora, dato che adesso ci si mette 15-20 secondi nei casi peggiori.
 E  per  i  soliti pessimisti, che dicono che gia` a 19200 bps un PC comincia a
 perdere caratteri, spedire  dati  a  velocita`  che  potrebbero superare i 100
 Kbit/s nel caso di dati non compressi e` un'utopia.

  Scusate?  ho forse sentito la parola "Windows" sussurrata laggiu`  in  fondo?
 Fa  piacere  vedere  che  c'e`  gente  dotata  di un forte senso dell'umorismo
 oggidi`...

 ciao,                                     .mau.
                                           Fidonet:  2:334/100.5
                                                     2:332/407.909
                                           Internet: mau@beatles.cselt.stet.it


 ############                                                               ###
 ###  11  ###                                SOUND BLASTER 17 BIT FOR MOUSE ###
 ############                                                  Andrea Bosio ###

 Riassunto:
        Uno stordito - come  cita  anche  il  buon  PierLuca - mi ha contattato
       vaneggiando.  Dato il  mio  buon  cuore  non  ho  potuto  astenermi  dal
       pubblicarlo.   Anche se consiglio vivamente i deboli di cuore di passare
       all'articolo segg.  :)

        Comunque cosi' ha osato apostrofare la direzione di Telem:

 AB> Non  si potrebbe creare un angolo particolarmente deficiente nella  e-zine
     oppure siete tutti gente impegnata? [NdE: impiegata?]

 RR> La cosa mi piacerebbe  molto,ma  non  ho  tempo  per curarlo.Se la cosa ti
     piace, se vuoi curarla, o ti senti addirittura in grado di fare un inserto
     (magari ogni 2 mesi) o insomma vuoi scuoterci un po' ...beh  fatti  avanti
     bello.

 Non ho potuto che seguirti alla lettera! :)

 La "cosa" che ho scritto qua sotto dovrebbe essere un tentativo di umorismo.

  Mi piacerebbe che venisse pubblicata  su  Telematicus,  ma se la ritenete una
 cazzata emerita, vi rifiutate di abbassarvi a un livello culturale tale, siete
 dei bastardi dispotici che in realta' non pubblicano assolutamente  niente  di
 quello  che  i  vostri  lettori scrivono :)), io non mi offendero'.  [NdE: noi
 neppure :)]

  Per cui se non vi piace, evitate  pure di pubblicarla, ma quando Smemoranda o
 Comix mi pagheranno 6 milioni a riga non venite a piangere da me :))).

  Se invece il vostro buon cuore decide di pubblicarlo vi  saro'  infinitamente
 grato,  sarete i miei nuovi idoli in senso assoluto e vi carichero' di cazzate
 simili tanto da intasare le  aree  matrix  (maledizione  del net :-)) ). [NdE:
 preferirei un invito a cena con tua sorella :)]

  Se  volete  censurare  qualcosa  fate  pure,  e  se  trovate   degli   erroro
 correggeteli pure.

    Mi inchino a vossignoria illustrissima,
       ---
        |
        | orello

    [NdE: questo ti ha salvato.]

 ------------------------------------------------------------------------------

                        SOUND BLASTER 17 BIT FOR MOUSE

  Questo  mio  progetto  si e' concretizzato a causa di esigenze personali, che
 anche molti di voi hanno, ma che non osano esternare.

  Io avevo bisogno di una scheda sonora  da  usare per stimolare i topi del mio
 palazzo ad attaccare il vicino di pianerottolo, non normalmente come ormai  li
 avevo  addestrati,  ma  suonando  il campanello 2 volte, alzandosi sulle zampe
 anteriori e scorreggiandogli in faccia per 24  ore di seguito.  E' noto che le
 scorregge dei topi non puzzano affatto, pero' dopo 24 ore  voglio  vedere  chi
 non crolla.

  I  vantaggi della stimolazione stavano nel fatto che cosi' il topo suonava il
 campanello 2 volte e non solo 1 come era abituato.

 E' chiaro che gli  stimoli  non  si  potevano campionare normalmente.  Infatti
 questi consistevano in un remix tra:

 - gemiti di bradipo nano a pelo lungo frustato, scuoiato e incaprettato da  un
   sigulibini con il pelo bianco e verde entrambi incazzatissimi

 -  segnale  di occupato del telefono quando si cerca di chiamare una bbs da 45
   minuti (con sottofondo di bestemmioni di utente)

 - rumore di hard disk da 1,2  giga pieno di cose irrecuperabili trafitto da un
   jack in oro massiccio per collegare l' hi-fi alla scheda sonora (se no e' un
   po' disturbato)

 - Marco Masini live in concert

  Capite benissimo che ogni volta che il vicino rompe,  non  posso  fare  tutto
 questo,  rubare  gli hard disk e' rischioso...  il singulibini si stanca...  ,
 10 o 20 volte va bene ma poi basta.

  Ma anche campionare con una scheda sonora normale tutto questo e' impossibile
 (gia' campionare Masini e' quasi impossibile..   quando va bene il computer si
 impalla, quando va male arriva la GdF a casa e  vi  sequestra  vostra  madre).
 Cosi' ho deciso di costruire questa scheda, che definire solo scheda sonora mi
 sembra  poco:  piuttosto e' la sintesi tra un m12abram, una scheda AWE32 e una
 scatoletta di tonno andata a male da 2 anni.

  La scheda come base non e' il normale foglio di plastica verde, ma una lastra
 di diamante sintetico dello  spessore  di  25  cm; ogni chip, ogni resistenza,
 ogni diodo ha una corazza di acciaio spessa dai 12 ai 28 cm, tutto questo solo
 per Masini.

  Le caratteristica principale e' che riesce a campionare a 17  bit,  cosa  che
 fino  a  ieri  sembrava  impossibile  e  inutile,  ma  che invece e' servito a
 convincere il computer  che  la  superstizione  e'  fantasia  e che toccarsi i
 coprocessori mentre si ascolta Masini non serve (ma serve, uuuu  se  serve..).
 Inoltre i campionamenti vengono salvati nel particolarissimo formato .caz, che
 e'  l' acronimo di "cazz che palle sto vicino 'e mierda".  (censurabile) [NdE:
 censurato]

  Il software, indispensabile per utilizzare  al meglio la scheda, abbisogna di
 ben 56 Mb sul vostro Hard disk  di  cui  55.8  del  campionamento  e  0.2  del
 programma  per suonare i file .caz.  La cosa piu' interessante e' che il tutto
 compattato con qualunque compattatore non occupa piu' di 8kb, e qui si vede l'
 abilita' del programmatore di  occupare  cosi'  tanto  spazio per una stro....
 una stupenda utility com'e' quella che gestisce la Sound Sblaster 17  bit  for
 Mouse.

  L'  utilita'  di  questa simpatica scheda e' indubbia.  Non potrete capire la
 gioia di eliminare il vicino  con  questo  simpatico espediente finche' non lo
 proverete.  Inoltre mi e' stato assicurato che in futuro  ci  saranno  upgrade
 (prevalentemente   software)  che  consentiranno  di  sfruttare  non  solo  le
 potenzialita' del vostro  topo,  ma  anche  del  piccione scagazzone, il pesce
 rosso piscione, la cimice assassina....  Non so voi, ma io non vedo l' ora...


 Alla prossima cazzata,

                                                                  Cavallo Pazzo
                                                                  Torello
                                                                  Andrea Bosio
                                                                  (2:334/100)






 ############                                                               ###
 ###  12  ###                                                         MDIFF ###
 ############                                               Maurizio Giunti ###

 Riassunto:
        Sono mortificato.  Non ho  attenuanti  ne'  scuse:  quest'articolao  e'
       rimasto  sepolto  nel  mare di cazzate del mio HD per almeno...  6 mesi!
       ed il povero Giunti non si e'  neppure sognato di chiedermi come mai non
       glielo pubblicavo.  Ecco cosa mi ha detto inviandomi la nuova release:

  Se non ricordo male ti avevo gia'  inviato  un  articoletto  che  parlava  di
 mdiff,  un  mio  piccolo  programma shareware che serve a produrre e applicare
 patch, ma dato che non l'ho  visto  sui  numeri di Telematicus in mio possesso
 (0-41) approfitto per aggiornarlo e rinviartelo:

        Porgo le mie piu' sentite e totali scuse.  (Ora  .mau.   mi  dira'  che
       sono il solito casinista :( ...)

 ------------------------------------------------------------------------------

                                   * MDIFF *
 Un pacchetto software per produrre e applicare patch, per Dos, OS/2 e Windows.


 1. Che cos'e' MDIFF


  A tutti i programmatori sara' capitato di accorgersi, subito dopo il rilascio
 dell'ultima  release  di  un  loro  programma,  di  un bug, magari piccolo, ma
 certamente fastidioso.  A me e' capitato piu' di una volta!

  Che fare?  Per un solo bug non vale  la pena di fare una nuova release, pero'
 gli utenti si lamentano insistentemente...l'unica soluzione e' fare una patch!

  Una patch e' un  file  che  contiene  i  dati  necessari  per  aggiornare  un
 programma  (o  un  qualunque  file), cioe' per passare da un eseguibile di una
 versione precedente a  quello  della  versione  attuale.  Quando i cambiamenti
 apportati non sono molti il file di patch risulta molto piu' piccolo del  file
 originale e quindi e' piu' conveniente da distribuire, soprattutto via modem.

  MDIFF e' un completo pacchetto shareware che fornisce tutto il necessario per
 creare e poi applicare una patch.


 2. Versione Dos e OS/2


  Ho  progettato e realizzato MDIFF principalmente per un motivo: non conoscevo
 (e a tutt'oggi non conosco)  alcun  pacchetto shareware per creare e applicare
 patch che funzioni sia sotto Dos che sotto OS/2 2.xx.

  Nel pacchetto di distribuzione di MDIFF  oltre  ad  un  breve  ma  esauriente
 manuale  (sia  in inglese che in italiano) si trovano gli eseguibili per Dos e
 OS/2; e' importante osservare che  una  patch  prodotta con MDIFF per Dos puo'
 essere applicata con MPATCH per OS/2 e viceversa.


 3. Condizioni di distribuzione


  Uno dei punti deboli  classici  dei  programmi  che  producono  patch  e'  la
 mancanza  di  chiare  condizioni  d'uso  soprattutto  per  quanto  riguarda la
 diffusione  delle  patch;  per  quanto  riguarda  MDIFF  tali  condizioni sono
 semplici: i files di patch possono essere liberamente distribuiti,  mentre  il
 software  per  applicarle puo' essere distribuito solo insieme a file di patch
 creati con versioni registrate.

  Insomma gli utenti registrati  possono  liberamente distribuire, insieme alle
 loro patch, anche il programma per  applicarle,  senza  alcuna  restrizione  o
 royalty.


 4. Librerie per costruirsi i propri patcher


  Un'altra  caratteristica  interessante  di  MDIFF  e' costituita da un set di
 librerie che permettono a chi programma in C, C++ o VisualBasic e ha una copia
 registrata di  MDIFF,  di  creare  i  propri  programmi  per  applicare patch.
 Naturalmente le librerie sono accompagnate da sorgenti di esempio (C, C++  per
 Dos e OS/2, e VisualBasic per Windows) e adeguata documentazione.


 5.  Ultima release e reperibilita' dell'autore


  L'ultima  release di MDIFF attualmente in circolazione e' la 1.22, reperibile
 nelle aree echo files Fidonet ISN,  SDS e FernWood, col nome mdf122.zip oppure
 mdf122.arj.

 L'autore e' facilmente contattabile ai seguenti indirizzi:

   Fidonet:        Maurizio Giunti (2:332/102.3)
   Internet:       giunti@stat.ds.unifi.it

 oppure direttamente al BBS di supporto di MDIFF:

   Mech-Link (2:332/102@fidonet.org)
   Tel. +39-55-5001617





                                                          Maurizio "MEG" Giunti
                                                          2:332/102.3





 ############                                                               ###
 ###  13  ###                                                BIBLIOGRAFIA   ###
 ############                                                La direzione   ###

 Riassunto:
        Abbiamo deciso di inserire un articolao permanente  sulle  riviste  che
       potreste trovare in giro per consultazione.

        Contiamo  sul solito prezioso aiuto dei lettori per tenere aggiornata e
       quanto piu' interessante possibile la lista.

        :)

 ------------------------------------------------------------------------------

             ** *    Per maggior cultura sono consigliati    * **
                            (In ordine alfabetico)

                                    DECODER

  Mensile italiano, reperibile solo in libreria.  Il  numero  9  della  rivista
 underground  di  DECODER  e' imperniato sul tema del FidoCrackDown.  Molto ben
 fatto e esauriente.  Sempre interessante sentire altre campane!  Consigliato.

  Tra l'altro la Shake edizioni ha appena presentato un  libro:  No  Copyright.
 Avendo inviato il solito inviato  speciale (Artore Londona) alla presentazione
 nel prox number ci saranno ulteriori ragguagli.

                                INTERNAZIONALE

  Settimanale   italiano   (esce   il   sabato).   Traduce  gli  articoli  piu'
 interessanti apparsi nei giornali esteri.  Sensibile agli avvenimenti/sviluppi
 tecnologici oltreche' politici/economici e di costume.  Ha pubblicato parecchi
 servizi su Internet  (solitamente  fonte  Wired)  e  tiene  una rubrica in cui
 vengono segnalati siti importanti o l'uso (molto in breve) di servizi Internet
 quali Gopher, FTP, Finger etc. etc.

 Editore  : Internazionale s.r.l.
 Direttore: Giovanni De Mauro
 Telefono : (06) 43 94 971
 Telefax  : (06) 43 94 969
 E-MAIL   : r.internazionale@agora.stm.it

                                  N E U R A L

 NEURAL: realta' virtuali, network, media, suoni futuri, fantascienza, UFO
         redazione    : via Giustino Fortunato 8/N - 70125 Bari
         e-mail       : a.ludovico@agora.stm.it

  All'inizio reperibile solo in libreria,  ha  appena  tentato  la  strada  del
 giornalaio.  Auguri!

                                   W I R E D

  Stati  Uniti  [1991].   Mensile di tendenza del mondo delle nuove tecnologie.
 Si autodefinisce lo  "house-organ  della  rivoluzione  digitale".  Ha avuto un
 *colossale* successo ed e' attualmente considerato come  la  piu'  prestigiosa
 rivista del settore.  [NdE: Fonte, Internazionale].








 ############ NOTIZIE FIDONET REGION 33                                     ###
 ###  14  ###                                                          NEWS ###
 ############                                                          AAVV ###

                                *** NET 331 ***

 From : Vertigo [NdE: viva il *mitico* Vert!!]

  ...  Per quanto attiene a  Fido  (non  al  crackdown), ho appena ultimato una
 nuova revisione dell'addendum della region 33  alla  policy.   E'  gia'  stato
 sottoposto  ed  approvato  dai  coordinatori  di  net, tra poco verra' postato
 pubblicamente e votato dai sysop, come da prassi.

                                *** NET 332 ***

  Ragazz, devo mettermi d'accordo a creare un minimo di DTP in  questo  casino,
 altrimenti  non  si  capisce  piu' quando parlano gli altri, io o...  boh.  Ma
 questo chi e'?

  Comunque prima cedo lo sproloquio al  buon Lopes e poi lascero' che sproloqui
 per un po' il buon Orsini - tutti i matrix che ti mando  mi  tornano  indietro
 con  *indirizzo  sconosciuto*  ma  che  succed?   - hem, che presenta un nuovo
 virgulto! Gianugo Rabellino.

  In realta' avrei dovuto farlo  gia'  il  number precedente, ma era strapieno;
 anche questo e' strapieno, ma non vorrei che finisse come per MDIFF  e  quindi
 al  max  non fungera' RT che non legge oltre le 99 pagine ...  :) (Se ci fosse
 un compliatore C che occupasse solo qualche mega!)

 ..............................................................................

 RR>  A pro', ci sono novita', news etc. etc. ?

 Eccole le nuove del mese:
 (1) Mario Mure` e` stato confermato  NC.   Non si sono svolte elezioni perche`
     era l'unico candidato.
 (2) Aperta l'area ARMI.332 con moderatore Davide Rolando
 (3) Aperta l'area MISTERI.332
 (4) A partire dal 1/10/94 l'hub 100 ha scollegato le aree LUI_LEI.ITA e
     CHATTER.332 in segno di protesta verso moderatori latitanti che nulla
     facevano per bloccare insulti verso sysop e utenti dell'hub
 (5) Due nuovi hub sono stati aperti: l'hub 600 (Pisa e Livorno) e` stato
     splittato (gia` a settembre in realta`), creando l'hub 700 per la zona
     di Livorno. L'hub 500 (nord-ovest dell'Emilia)e` stato splittato creando
     l'hub 800: nel 500 e` rimasta la provincia di Modena; mentre nell'800 sono
     confluite le altre province con Parma in testa.

 Ciao Ciao!                                                        ___
                                                                  /  _
                                                                 <___/ iovanni
                                                                  2:332/114.2

 ::::::::::::::::::::::::::::::::::::::::::::::::::::::::::::::::::::::::::::::

 *  From : Gianugo Rabellino AKA 2:332/232 at 11:18 of Venere 29 Luglio
 ...
 From: gianugo@nemorino.com.dist.unige.it (Gianugo Rabellino)
 ...
 Reply-To: gianugo@nemorino.UUCP (Gianugo Rabellino)
 [NdE: Watz! come ha fatto a non perdersi questo msg!]

 Ciao a tutti!

 Finalmente riesco a trovare un  attimo  per  presentarmi  a chi non mi conosce
 ancora e a chi mi conosce solo come point di AHB.

 Il nome lo leggete nel from, ho 25 anni e sono (da un po' troppo tempo a  dire
 il  vero...)  laureando in giurisprudenza.  Bazzico Fidonet da quasi due anni,
 con  la  solita  trafila  user  =>  point  che  mi  ha  portato  ad  avere una
 esagerazione di aka...sono infatti anche un patito  degli  alternet  (tra  gli
 altri  ho  LinuxNet  e il Net10...se interessano...).  Al momento sono nodo in
 prova (terrorizzato  e  paralizzato  quanto  basta  dalla  paura  di combinare
 qualche strano casino...).

 Ora come ora mi interesso in modo particolare a Linux e ad Internet, e il  mio
 passaggio  a  nodo  e'  dovuto  anche  al  fatto  che  ci  sarebbe un progetto
 interessante di scambio dati Fido  =>  Internet  gestito da un ricercatore del
 DIST di Genova, coadiuvato dal sottoscritto e da un paio di altre persone.   A
 medio  termine  si  *dovrebbe*  poter  cominciare  a  parlare  di gateway...ma
 ovviamente tutta questa faccenda verra'  preventivamente discussa nelle sedi e
 nei tempi piu' opportuni.

 Sto poi aspettando in sostituzione  del  mio  Supra  (bel  giocattolo,  ma  al
 mattino  mi  ci  faccio  il  caffe'  sullo  chassis  da quanto e' caldo...) un
 Breand...non mi fido  molto  di  Brecevich  &  Co.   ma  ho  deciso di provare
 comunque (visto che con i soldi della vendita del  Supra  me  lo  sono  pagato
 tutto il Breand ;-))).  Vratogna preparati!  ;-)

 La  mia  non  e' una vera e propria BBS ma un sistema Unix con possibilita' di
 login anonimo (guest), chi mi viene  a trovare si trova, dopo il questionario,
 davanti a un prompt...pero' se conosce Unix ha davanti a se' possibilita'  ben
 maggiori  di qualsiasi BBS.  Non ho intenzione di installare il classico SW di
 BBS, almeno nel breve-medio termine: qui  a  Savona c'e' gia' Davide che ne ha
 una egregia, nonche' Andrea Bodrati e un tre-quattro altri sysop non Fido.  Mi
 sembra inutile quindi percorrere sentieri gia' battuti...

 Grazie a Linux, inoltre, ho la possibilita' di avere una sola base messaggi  e
 condividerla  tra  piu' standard: cosi' per esempio al momento (su altre reti)
 ho  downlinks  che  sono  o  points  stile  fido  o  in  UUCP...questa  enorme
 flessibilita' purtroppo e' compensata  da  alcune  carenze  nel SW di gestione
 della parte fido: per esempio non posso dirgli quale aka usare  nelle  singole
 aree...lui  guarda al dominio fidonet e si cucca il primo che va bene, per cui
 per  scrivere  qui  con  l'aka  in  prova  ho  dovuto  cambiare  a  manina  la
 configurazione.  Vabbe', i  problemi  spariranno con l'assegnazione definitiva
 del nodo o con la mia  bocciatura...(inutile  dire  che  confido  nella  prima
 ipotesi..;)).

 Ah, prima che mi dimentichi: ho la possibilita' di accedere a Internet in TUT:
 se  a  qualcuno  servisse  prelevare  files  da  qualche sito FTP, non ci sono
 problemi!

 Beh, direi che  per  la  prima  presentazione  ce  n'e' abbastanza...attendo i
 vostri ACK e me ne ritorno a configurare inn per mandare le news di LinuxNet a
 dist2.dist.unige.it (eh si'...Linuxnet il gateway ce l'ha gia'...sara' perche'
 sono NC ?  ;))...  a presto!

 --
 Adios!

 > Gianugo             *>50:101/101@linuxnet<*       -=[Team OS/2]=-

             e-mail to nemorino@nemorino.com.dist.unige.it

 ==============================================================================

 OsseCui Renato!

 Questa parmi una buona nuova.

                                      ---

 From : Roberto Orsini                      2:332/403.74    08 Oct 94  02:01:16
 *  From : Marcello Ardini AKA 2:332/418.1 at 06:23 of Mercole 05 Ottobre

  Sentito Vertigo, il quale non ritiene opportuna votazione nel caso di un solo
 candidato, dichiaro Mario Mure'  come  NC  332 essendo l'unico candidatosi nei
 tempi prescritti.

  Tempo massimo per l'eventuale inoltro reclami le 24.00 del  13/10/1994  (data
 ed ora sono da intendersi di arrivo su 332/418).

 Ciao.
                                      ---

 OsseCui Renato!

  Dopo  una campagna elettorale di dimensioni storiche ed una lunga e laboriosa
 votazione, come puoi vedere, abbiamo trovato un "nuovo" NC332.  :-)

  [NdE: :)]
                                      ---

 From : Roberto Orsini                      2:332/403.74    09 Oct 94 23:43:24

 OsseCui Renato!

  Una cosa che mi pare di aver  dimenticato di scriverti: il net 332 da qualche
 mese ha un nuovo HUB, l'800, che comprende i nodi di Parma e Piacenza.

 Attualmente ne conta 4 e l'HC e` Graziano Silvani.

 [NdE: Hyeahhh! sempre piu' grossi! sempre di piu']

                                                                  |'!Chao!_
                                                                  |__ OrsO/
                                                                         /
                                                                  2:332/403.74

                                *** NET 333 ***

                             NESSUNA SEGNALAZIONE

                                *** NET 334 ***

 [NdE:  nessuna nuova!  comunque permettetemi di riportare questo matrix in cui
       si delinea chiaramente la figura  di un uomo tuttodunpezzo; votato anima
       e corpo all'Amiga!]

  From : Angelo Verdone

  RR>        indovina: devo venirti a trovare un giorno!

 boccaccia mia state zitta !! :-))))

  RR>        Ma la commodore chi se l'e' cattata?

 Io no, e non so nulla di nula perche' me ne frego nulla perche' sono una massa
 di stronzi.

  RR>        Non farti *mai* sentire (neppure per lo SMAU).

 Non ci sono andato a vedere la Sagra del Cessi-Dos

  RR>        Una di queste sere ti telefono.

 Della serie camapa cavallo che l'erba cresce :-)

  RR> ci sono NEWS?

 Niente di rilevante per ora, almeno fino a che ...
 [NdE: ebbene si! ve ne state con la curiosita']

  Ciao,
                                                                 Angelo Verdone
                                                                 2:334/21

                                *** NET 335 ***

 RR>         Per il resto? ci sono novita'?

  ...  approfitto  per  informarti  che  nel  Net  335  si  stanno svolgendo le
 elezioni per il rinnovo del NEC.

  Il precedente ottimo coordinatore (Luigi Trovato) ha dovuto infatti  lasciare
 il proprio incarico per andare a servire la patria (sic!) col fucile in mano.

  Cosi'  il  nostro  Nc  Gaetano  Ble' ha indetto le votazioni che hanno visto,
 quali candidati, la proposizione di  due nomi ugualmente apprezzati e stimati:
 Aris Ferrara e Felice Murolo.

  La scelta sara' davvero difficile perche', come detto,  si  tratta  di  sysop
 ugualmente benvoluti...  ma certamente la votazione (che si concludera' sabato
 5 novembre) esprimera' al meglio l'intenzione del net.

 Ciao,
                                                                   Enrico
                                                                   2:335/212.1















 ******************************************************************************

             Telematicus e' formattato a 80 caratteri su 22 righe.

 ******************************************************************************

 Il number di TELEMATICUS stato corretto con:

 Spellita v1.1 di Marco Minardi (2:332/402.32.  Via G. Battisti 8 47100 Forli')
 (versione registrata)

 e redatto con :

 BOXER 6.0 per DOS di Boxer Software (Po Box 3230. Peterborough - NH 03458)

 ******************************************************************************






               TELEMATICUS SI PUO' TROVARE IN TUTTI I NODI I.S.N.
                          (Italian Shareware Network)

 Assieme alla  rivista  ho  inserito  ISN-NODE.*,  la  lista  di  tutte  le BBS
 appartenenti ad ISN.
















 ####                            End of TELEM043                           ####
