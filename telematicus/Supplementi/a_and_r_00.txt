
       #################               ####### #############
       ##################             #######  ################
       #######      #######          #######   #######     ######
       #######      #######         #######    #######      ######
       #######      #######        #######     #######      #####
       ####################       #######      #################
       ####################      #######       ################
       #######      #######     #######        #######    #######
       #######      #######    #######         #######      #######
       #######      #######   #######          #######       #######
       #######      #######  #######           #######        #######
       #######      ####### #######            #######         #######

       ###############################################################
                       A N D A T A   &   R I T 0 R N 0
       Numero 1   -Mensile Telematico di Viaggi e Affini-  Maggio 1995

============================================================================
  Gli articoli sono di proprieta' dei rispettivi autori. E' consentita la
riproduzione, in tutto o in parte, previa autorizzazione degli interessati.
============================================================================

                             In questo numero:


                                EDITORIALE

                                  LETTERE

                                ETHEL MARIE
              una terrificante escursione nella terrificante 
                        Terra del Fuoco (Argentina)

                               L'OASI ZEGNA
         un polmone verde in un angolo incontaminato del Piemonte

                             MOTOCICLETTA, 40 HP
                  (dis)avventura autostradale sulla Mi-BS

                            BEVA CHE FA SANGUE!
             avventure "enologiche" nelle fazendas brasiliane

                          UNA SETTIMANA A LONDRA
            botte di culo: resoconto di una favolosa settimana 
                  a Londra vinta con una caccia al tesoro

                              VITA DA CAMPER
              vantaggi e svantaggi del viaggiare in liberta'
                             su quattro ruote

                        GLI HUSKY SONO DEFICIENTI?
               Chi l'ha detto che i cani sono  intelligenti?
                A spasso con gli husky nello Yukon canadese

                             GABINETTI LONTANI
              "magic moments" nei cessi dei trappers canadesi

                           LE RADICI DELLA POSTA
                      La nascita del servizio postale
                in un angolo suggestivo della Val Brembana

                          COSTRUIRSI UN ELIOGRAFO
             uno strumento semplicissimo per fare segnalazioni
                   a distanza sfruttando i raggi solari

                           RECENSIONI LIBRESCHE
                                   Siria
                              Mountain Biking
                               Canoa e Kayak


                                   * * *



                                EDITORIALE
                                ==========
                                  by Agh

Chiediamo clemenza.  Certo, e'  insolito  esordire  al primo numero con una
specie di supplica ai lettori.   D'altronde  e'  bene  che  si  sappia  fin
dall'inizio:   questa  rivista  nasce  per  scommessa,  non  si  sa  quanto
azzardata, e nasce  soprattutto  sull'onda  dell'entusiasmo  dovuto in gran
parte all'effetto "pioniere", cioe' quell'effetto contagioso (e pernicioso)
che prende le persone quando si rendono conto di tentare qualcosa di  nuovo
o di insolito.

Per  ora  siamo  ancora  quattro  gatti,  noi  redattori  di  A/R; ci siamo
conosciuti  pian  piano  in  area  viaggi.333,  poi  finalmente  l'area  e'
diventata nazionale: ci siamo guardati intorno, c'erano riviste telematiche
di vario genere, ma nessuna sui  viaggi.   "E perche' non la facciamo noi?"
ci  siamo  detti,  dapprima   timidiamente,   poi   con   sempre   maggiore
convinzione...

E  cosi' eccoci qua, a fare la prima rivista telematica in Fidonet dedicata
ai viaggi: chiediamo clemenza  in  quanto  nessuno  di noi e' ovviamente un
professionista.  L'unica cosa che ci lega  e'  la  grande  passione  per  i
viaggi.

Gli  amici  di  Telematicus  (quelli  si' pionieri seri) potranno capire il
nostro stato d'animo.  Questo primo numero sara', per forza di cose, un po'
poverello, ma contiamo di trovare presto nuovi entusiasti collaboratori per
fare una rivista sempre migliore.  A  tal proposito va da se' che consigli,
suggerimenti, proposte di collaborazione e financo minacce saranno comunque
bene accette.

L'idea di esser distribuiti insieme a  Telematicus,  se  da  una  parte  ci
onora,  dall'altra  ci  mette  un  po' di soggezione...  :) I "viaggiatori"
insieme ai  "telematici  per  eccellenza"!   Noi  siamo  viaggiatori un po'
scalcagnati, a dir la verita', ma forse servira' a sfatare la leggenda  che
quelli  che trafficano con la telematica sono tutte persone un po' strane e
con lo sguardo lattiginoso da pipistrello...

Come in tutti gli editoriali  "seri"  immagino  che anche in questo caso si
dovrebbe spiegare  la  "filosofia"  della  rivista.   In  realta'  potremmo
fumosamente dissertare sulla solita aria fritta, ma la vera filosofia della
rivista  e'  quella  di  non  avere *nessuna filosofia*.  In parte, bisogna
dirlo, serve a sfogare il  nostro deplorevole narcisismo, secondariamente a
scambiarsi idee, esperienze e  informazioni  varie,  con  la  speranza  che
queste possano essere utili o interessanti ai lettori.  Tutto qui.

Anzi,  se  proprio  vogliamo ficcarci dentro un auspicio, questo sarebbe di
spingere i vacanzieri a diventare  finalmente viaggiatori, a buttarsi fuori
dai  soliti  itinerari,  a  sfuggire  finalmente  dai  terrificanti  viaggi
organizzati e soprattutto dagli orrori dei "villaggi-vacanze".

Cio' non vuol dire che non daremo spazio o ospitalita'  anche  al  "tapino"
che va a fare la settimana da  vitellone a Rimini...  C'e' posto per tutti.
Almeno negli intenti, questa sara' dunque una rivista fatta soprattuto  dai
lettori.

So che i ringraziamenti di solito sono abbastanza noiosi, ma e' doveroso da
parte mia ringraziare gli amici di Telematicus e soprattutto Renato Rolando
alias  Erre,  che  ci  ha  incoraggiato e aiutato in quest'impresa.  (se la
rivista fa schifo sapete chi ringraziare)

P.S: in questo numero  dovrete  sciropparvi  un  bel  po' di articoli di un
certo AGH, che poi sarei io: questo non per la mia sfrenata megalomania  ma
per  carenza di materiale.  Un paio di "collaboratori" sono misteriosamente
scomparsi lasciandoci letteralmente in braghe  di  tela.  Mi auguro che col
prossimo numero i vostri scritti giungano copiosi...  :)

                                                  by Agh



                                  *  *  *




                           LA POSTA DEI LETTORI

Come ogni rivista che si rispetti anche la  nostra  ha  una  rubrica  delle
lettere.   Qualcuno obbiettera': ma com'e' possibile?  Ci sono gia' lettori
al primo numero?  Infatti non e' possibile, e le lettere sono rigorosamente
false.   Sono  piu'  che  altro  dei  pretesti  per  rispondere  ai numerosi
interrogativi che ci sono stati rivolti dai lettori  dell'area  viaggi.ita,
quando si e' sparsa la voce che stava per nascere una rivista telematica...

Quando  arriveranno  finalmente  lettere  "vere",  potremo  fare  a meno di
ricorrere a questo penoso espediente...  :)
Ora basta, buona lettura  e  al  prossimo  numero.   Aspettiamo  il  vostro
parere.



                                  *  *  *



                                **********
                                 lettera 1
                                **********

Caro A/R,

ho  letto  con  spaventoso interesse la rivista e credo che non potro' piu'
farne a meno.  Mi piacerebbe collaborare.  Come posso fare?

                                                 Mario Uno

Caro Mario Uno, tutti possono  collaborare!   Anzi, i lettori sono invitati
caldamente a contribuire con  articoli,  scritti,  racconti  e  quant'altro
ritengano  di  interesse  generale,  e  che  abbia  naturalmente attinenza,
diretta o indiretta,  con  i  viaggi.   Attendiamo  fiduciosi  anche la tua
collaborazione...

                                                  A/R



                                **********
                                 lettera 2
                                **********

Spett. A/R,

ho  letto  la  rivista  e  la  trovo  *sinceramente*  meravigliosa.   Siete
*fantastici*.   L'estate  scorsa  sono  stato  al  villaggio   vacanze   di
Lamporecchio, con i miei.  Avrei scritto un raccontino su quell'allucinante
esperienza, vi interessa?

                                                 Mario Due

Caro Mario Due,

in  linea  di  massima,  tutti i racconti di viaggio-vacanza possono essere
interessanti.  Dipende da cosa hai  fatto a Lamporecchio.  C'erano cose che
potrebbero interessare i lettori di  A/R?   Il  posto  era  particolarmente
suggestivo?   Sono successi fatti curiosi?  Comici?  Drammatici?  Allora va
bene.  Se invece non ti sei  mosso  per una settimana dalla sedia a sdraio,
forse sarebbe bene che tu raccontassi qualcos'altro.  A meno che tu non sia
una specie di novello Hemingway...

                                                  A/R



                                **********
                                 lettera 3
                                **********

Pregiatissima redazione di A/R,

vado tutti gli anni nel Lesotho con mio cognato.  Ormai posso  considerarmi
un esperto.  Vi potrebbe interessare un articolo su questo paese?

                                                 Mario Tre

Caro Mario Tre,

certo  che  ci  interessa.   Con l'occasione invitiamo tutti i lettori che,
ragionevolmente, si ritengano "esperti" di  qualche paese in particolare, a
farsi avanti: potranno essere i "referenti" per quei lettori che desiderano
avere notizie e  informazioni  utili.   Anche  se  non  intendono  scrivere
articoli  sulla  rivista.  La redazione terra' un elenco dei vari "esperti"
e, quando ricevera' richieste  particolari,  girera' gli interrogativi alla
persona di competenza.  Naturalmente non e' necessario  essere  andati  nel
Lesotho  o in altri luoghi particolarmente esotici, vanno benissimo anche i
paesi europei e, soprattutto, le nostre care regioni italiane.

                                                 A/R



                                **********
                                 lettera 4
                                **********

Fantasmagorica e rutilante redazione di A/R,

sono un fanatico dei viaggi a  piedi.   Nel  mio paese ho fondato una lista
civica  e  alle  prossime  elezioni  ci   presenteremo   con   lo   slogan:
"pedonalizziamo le autostrade!".  Vorrei contribuire, tramite la rivista, a
far conoscere questo meraviglioso modo di viaggiare.  E' possibile?

                                                 Mario Quattro

Caro Mario Quattro,

plaudo  al  tuo  impegno  politico  e,  soprattutto, alla tua intenzione di
collaborare con la rivista.  Anche in questo caso approfitto dell'occasione
per invitare i lettori  "esperti  di  qualcosa" a rendersi disponibili come
referenti per i neofiti:  qualcuno  e'  un  fanatico  di  viaggi  in  moto?
Qualche   altro   si  sciroppa  invariabilmente  la  vacanza-trekking?   Il
tal'altro sa tutto sul camperismo  o sui viaggi in monopattino?  Benissimo!
Fatevi sotto, questo e' la vostra grande occasione!  E non  abbiate  timore
di non essere abbastanza esperti.  In fondo nessuno di noi lo e' veramente,
tranne rare eccezioni.

Se  qualcuno  e'  stato  nel Burkina Faso "solo" due volte, potra' comunque
fornire indicazioni ultili a chi non  c'e'  mai  stato.  Chi si e' rotto il
culo  tre  o  quattro  volte  con  la  mountain  bike,  sapra'   caldamente
consigliare  chi ancora non se l'e' rotto.  Invitiamo anche le associazioni
culturali, sportive e  quant'altro,  che  si  occupano  in  qualche modo di
favorire o  incoraggiare  la  conoscenza  di  altri  paesi,  a  collaborare
attivamente con A/R.

Insomma,  la  menata  delle  finte-lettere  serve soprattutto a chiarire il
concetto: scrivete!  Ricordate che la rivista  ha un senso *solo se c'e' la
vostra partecipazione  attiva,  perche'  questa  e'  al  *vostra  rivista*!
Concludendo: scrivete lavativi!

(Gli indirizzi li trovate in fondo alla rivista)

                                                  A/R



                                   * * *



                               "ETHEL MARIE"
                    ====================================
                        una terrificante escursione
                    nella terrificante Terra del Fuoco
                    ------------------------------------
                                  BY AGH

Ushuaia (Argentina) Terra del Fuoco, 16 marzo 1987.

L'escursione  nel  canale di Beagle, che avevo prenotato il giorno prima in
una specie d'agenzia, mi apparve subito in tutta la sua drammaticita'.  Ero
al porticciolo di Ushuaia, la  citta'  piu' australe del mondo, sprofondata
nel sud dell'Argentina in faccia all'Antartide, a poco meno di 150  km  dal
mitico Capo Horn.

Dal  molo  da cui avrebbe dovuto partire la gita non c'era nessuna "lancia"
promessa dal depliant.  C'era  solo  la  "Ethel  Marie", un orrendo barcone
tutto ammaccato ormeggiato poco  distante,  paurosamente  inclinato  su  un
fianco.    I   miei   piu'  tremendi  sospetti  vennero  subito  confermati
controllando meglio  il  depliant.   La  "lancia"  era  proprio  il barcone
schifoso, l'Ethel Marie per l'appunto...

Sul ponte, un tale dal passo incerto s'aggirava tra  le  gomene.   Sembrava
avesse  perduto  qualcosa.  Lo riconobbi dal berretto: era il "comandante",
in perfetta sintonia con la sua imbarcazione.  Anche lui tutto ammaccato, e
con un aspetto che denunciava  chiaramente  la sua propensione ad indugiare
un po' troppo in quelle  che,  di  solito,  vengono  definite  "abbonadanti
libagioni".   Ogni  tanto s'aggrappava malamente alla ruota del timone, con
uno sguardo non proprio cristallino...

Accolse con un rutto  i  primi  turisti  che  salivano timidamente a bordo.
Quando tutti i partecipanti, pochi per la verita', ebbero preso posto,  una
sorda  esplosione  avverti'  i turisti dell'avvenuta accensione dei motori.
Dopo il tremendo spavento,  sulle  facce  dei  gitanti serpeggio' una certa
preoccupazione.  La "Ethel Marie" salpo'.  O meglio, tento' di salpare.  In
un clima di grande suspance, col turistame che seguiva in assoluto silenzio
la manovra, la "Ethel Marie" si impunto' con la prua contro il molo, ruoto'
su se stessa e striscio' lungo la  banchina  tra  i  sinistri  cigolii  del
fasciame che gemeva con lamenti quasi umani.

Poi  finalmente,  non si sa come, il barcone si stacco' dal pontile con una
gran  legnata  (altro   spavento)   e  s'avvio'  lentamente,  beccheggiando
paurosamente, verso l'uscita del porto.   Alcuni  tirarono  il  fiato.   La
manovra  aveva  raggelato gli escursionisti, che gia' pensavano cupamente a
quel che li aspettava.  Il  tragitto  per  uscire dal porto e guadagnare il
largo fu pieno di insidie.  Ce ne accorgemmo, costernati, per  le  continue
"schivate"  del  comandante  che  evitava in extremis scogli e isolotti che
vedeva sempre all'ultimo momento.  Dio  sa come, la "Ethel Marie" guadagno'
faticosamente il mare aperto.  Ora si era  relativamente  piu'  tranquilli.
Perlomeno  il  pericolo  di  finire  sugli  scogli sembrava , almeno per il
momento, scongiurato.

Finalmente cominciammo a scorgere, da  lontano, quel che era stato promesso
sul depliant (e anche qualcosa di  piu'  e  che  il  depliant  si  era  ben
guardato   dal   menzionare):  colonie  di  leoni  marini,  che  riposavano
pigramente su degli isolozzi  letteralmente  ricoperti  di merda.  Il tanfo
era inenarrabile.  Tutt'intorno sterminati stormi di  uccelli  marini  che,
all'approssimarsi  della  barca, si alzavano in volo e accorrevano in massa
per cacare sulla testa dei turisti.

I meno previdenti,  che  si  erano  scaraventati  fuori per far fotografie,
rientrarono precipitosamente sotto coperta,  con  un  aspetto  non  proprio
raccomandabile e tra le sghignazzate maligne di quelli che, scoraggiati dal
ventaccio  gelido,  erano rimasti al riparo.  Navigammo perigliosamente nel
mitico Canal Beagle per quasi due  ore, scampando al naufragio in altre due
o tre occasioni, e solo per puro miracolo.

I momenti piu' angoscianti  erano  quando  la  "Ethel  Marie"  accostava  a
qualche  isolotto  per  ammirare  la  fauna  (e la merda).  Il turistame si
riversava   tutto   da   quella   parte   facendo   inclinare   ancor  piu'
pericolosamente  l'imbarcazione,  col  gravissimo  rischio  di  ribaltarci.
Evenienza che naturalmente  mi  atterriva,  senonaltro  all'idea  di  dover
naufragare   su   quelle   isole  merdose  e  dover  per  giunta  convivere
forzatamente con i poco socievoli ed assai aggressivi leoni marini.  Quando
il turistame si spostava da una parte io mi precipitavo dalla parte opposta
nel patetico tentativo di  riequilibrare  i  pesi.  Col penoso risultato di
venir considerato da tutti, equipaggio  compreso,  uno  stravagante  o  una
specie di eccentrico.

La  gita  finalmente  volgeva  al  termine.   Stremati  dal freddo, il naso
de-sensibilizzato dal tanfo delle isole,  la nausea per le oscillazioni del
barcone e i vestiti puzzolenti bersagliati dagli escrementi,  non  vedevamo
l'ora  di  metter piede a terra.  Dopo una mezz'oretta di navigazione sulla
via  del  ritorno,  con  la  tensione  che  saliva  mano  a  mano  in vista
dell'entrata in porto  e  dell'attracco,  improvvisamente  i  motori  della
"Ethel Marie" esalarono un cupo brontolço per poi spegnersi di colpo.

Il  turistame  s'azzitti'  preoccupatissimo.   In  cabina calo' un silenzio
sinistro.  Si udiva solo il rumore  del  vento gelido e lo sciabordço delle
onde sullo scafo.  Il mare scuro tutt'intorno, la riva ancora tremendamente
lontana.   Facce  sgomente  tra  i  passeggeri.   E  adesso  che   succede?
L'altoparlante   gracchio'.    Gracchio'  a  lungo,  come  se  qualcuno  ci
scatarrasse dentro.   Poi  la  voce  del  comandante.  Tutti s'aspettavano,
atterriti, il messaggio "signore e signori stiamo affondando, ci vediamo  a
riva..."  Invece,  che  Iddio  lo  abbia in gloria, non c'erano problemi, o
almeno cosi' sembrava.  Il  comandante  invito'  i passeggeri a spostarsi a
prua, che ci sarebbe stata una "sorpresa"...

Il  turistame,   prevalentemente   composto   da   vecchiarde,   trasmigro'
rapidamente   verso   la   parte   anteriore   della   "Ethel  Marie".   La
preoccupazione comunque, almeno da parte  mia, non cesso' affatto.  In cuor
mio temevo che la "sorpresa" fosse un supplemento di  prezzo,  accompagnato
da  un  annuncio  tipo:  "...coloro  che  non  intendono  versare  la quota
richiesta sono pregati di raggiungere Ushuaia a nuoto, grazie".

E anche stavolta,  e  che  Iddio  ci  conservi  il comandante, con sollievo
generale  e  mio  in  particolare  venne  annunciata  la  distribuzione  di
cioccolato nella cabina di prua, e per giunta gratis.  Un'ora  piu'  tardi,
alle 18.00 precise e quand'era ormai quasi buio, eravamo gia' in porto, con
un  attracco incredibilmente perfetto che lascio' di sale i passeggeri, che
gia' s'erano rassegnati a un frontale con il molo.

Il comandante bofonchio'  qualcosa  per  accomiatarsi,  mentre noi potevamo
calpestare, entusiasti, la cara, vecchia madre  terra.   Mentre  la  "Ethel
Marie" ripartiva per non so dove, ci voltammo per salutare l'equipaggio: il
comandante,  che agitava anch'egli il braccio in segno di saluto, inciampo'
e cadde pesantemente nella stiva.

                                                  by Agh



                                 *  *  *



                      UN'OASI! MA NON E' UN MIRAGGIO
                ===========================================
                un polmone verde in un angolo incontaminato
                        del Piemonte: l'Oasi Zegna
                -------------------------------------------
                               DI RINO CARLI

Un progetto  nato  negli  anni  trenta  dall'intuizione  di  un industriale
"illuminato" che continua a crescere e a trasformarsi ancora oggi.
 
CORREVA IL 1937.  Ermenegildo Zegna, della "dinastia" che  aveva  fatto  di
Trivero una delle piccole capitali modello dell'industria tessile italiana,
decise  di  aprire una strada attraverso le Prealpi Biellesi con cui voleva
lasciare ai posteri  una  testimonianza  duratura  di  amore per la propria
terra.  Era l'oramai famosa Panoramica Zegna, un nome meritato,  in  quanto
il  panorama spazia dal Monte Rosa a nord, fino alla pianura, alle Langhe e
all'Appennino Ligure a sud.

Partendo dalla cittadina che  grazie  al  mecenatismo di questo industriale
"illuminato" si stava dotando di strutture culturali, ricreative e sociali,
la strada raggiunge, dopo ben 65Km,  il  borgo  di  Andrate  (sopra  Ivrea)
passando  per  il  Santuario  di  Oropa.  Lo scopo dell'impresa, continuata
ancora oggi dal Gruppo Zegna,  era  di stimolare e rivitalizzare l'economia
della fascia  prealpina,  facendola  uscire  dall'isolamento,  agricoltura,
pastorizia e turismo si fondevano in un insieme armonico.
 
UN POLMONE VERDE costituito da mezzo milione alberi (pini, abeti, castagni,
larici,  faggi  e  betulle) e ancora rododendri e ortensie che danno vita a
meravigliose fioriture.  Il  cuore  della  panoramica  e'  Bielmonte a 1517
metri; dal crinale lo sguardo puo' spingersi sulla valle  del  Sessera,  in
parte ancora selvaggia e incontaminata; infatti per decine di chilometri si
estendono i boschi e gli  alpeggi  dell'Alta Valsessera, terra di margari e
boscaioli e uno dei principali polmoni verdi del Piemonte, con i suoi 9.000
ettari di anfratti popolati da camosci e caprioli.

Qui sul Monte Rubello, nel 1307  si  svolse  l'ultima  disperata  battaglia
dell'eretico  Fra Dolcino, braccato dalle milizie del Papa e del vescovo di
Vercelli e  bruciato  sul  rogo  per  soffocare  le  sue  idee di giustizia
sociale.  L'area attraversata dalla Panoramica Zegna e'  insomma  ricca  di
attrative  storiche,  naturali; ci sono musei naturali e vecchie fabbriche,
prodotti naturali e non mancano  le  escursioni  sulle  vette in cui non di
rado si avvistano l'aquila, il falco, gheppi e poiane.  Da qulche tempo per
valorizzarne le potenzialita'  alla  Panoramica  si  e' affiancato un'altro
ambizioso progetto: l'Oasi Zegna, unico esemplare di grande parco  naturale
promosso dall'iniziativa privata.
 
NATURA E INFORMAZIONE 
L'Oasi e' istituita nel tratto di Panoramica compreso  tra  Trivero  a  800
metri sul livello del mare sale fino a Bielmonte (1517 mslm) e ridiscende a
Rosazza (850 mslm) in tutto circa 26 Km.  Lungo il percorso automobilistico
e  negli  itinerari  naturalistici  (treking,  mountain-bike, cavallo) sono
posizionate delle tavole  informative;  esse  sono  state realizzate con un
sistema innovativo sulle  principali  rilevanze  faunistiche,  floristiche,
geologiche e antropiche che comprendera' pannelli con tavole di eco-design,
pannelli culturali e di localita', cartelli di sentieri.

Il  sistema quindi non si limita alla semplice fruizione di orientamento ma
costituisce la base del  dialogo  tra  l'Oasi  e  il  visitatore.  A oggi i
sentieri fruibili sono 19 ma al termine del progetto se ne conteranno 24.
 
SPECIE RARISSIME E PRODOTTI GENUINI
E' il "Carabus Olimpiae" o Carabo l'abitante piu' raro e prezioso dell'Oasi
E'  un  coleottero iridato che assume straordinari riflessi d'orati, da qui
la definizione locale *Boja  d'or*.   Scoperto  nel 1855 nella localita' di
Bocchetto Sessera, non s'e' piu' visto fino ai primi anni del '40, tanto da
ritenerlo estinto; dal 1983 il Carabo e' considerato specie protetta.   Non
di  rado  si  avvistano  conturnici  e  ermellini,  pernici bianche e galli
forcelli, tassi, volpi; ma  le  rarita'  non  mancano  anche per gli amanti
della flora:  infatti  solo  qui  e  in  Carnia  cresce  la  rara  Scopolia
carniolica;  pianta  da  cui  si ricava la Scopolamina.  

Il contatto con la  natura  e'  piu'  piacevole grazie ai prodotti naturali
della zona, sono semplici e gustosi:  le  tome  degli  alpeggi,  la  farina
macinata  a  pietra,  i dolci di castagne il burro e il miele dei margari,i
biscotti di meliga e l'ottimo liquore Ratafia' fatto con noci e ginepro.
 
 
DA NON PERDERE ASSOLUTAMENTE!!
L'Oasi consente paseggiate ed escursioni  di vario grado di difficolta'; la
camminata che sale nella Conca dei Rododendri e' sicuramente  tra  le  piu'
facili  e  di pochi minuti, si sale per un comodo sentiero gradinato in una
conca naturale tra i cespugli di rododendro e piante di ortensie.

Nel periodo primaverile si ha  la  fioritura dei rododendri e lo spettacolo
e' molto suggestivo; si ammira la pianura padana in una cornice  di  colori
cha  va dal rosso vermiglio al verde intenso dei pini che delimitano i lati
della conca,  mentre  le  ortensie  completano  la  coreografia  con colori
delicati come l'azzurro e il rosa.  Ma altri panorami bellissimi si possono
ammirare percorrendo  tutti  i  sentieri;  ad  esempio  per  chi  si  vuole
impegnare in un dislivello di 1697 mt puo' salire fino al Montucchio.
 
 
BLOK NOTES
Per  le  escursioni  in  MTB,  discese  con Bob estivo, discesa su prato in
monopattino, tiro con l'arco rivolgersi a EGIMONT Tel.  015-744103.
 
Per le  escursioni  a  cavallo  rivolgersi  allo  Stallaggio Marchetta Sig.
Gubernati Tel.  015-744200.
 
Per gli amanti del parapendio esiste anche la scuola apposita, la Paraberna
Tel.  015-610940 e la Federazione Italiana Volo Libero Tel.015-2538703.
 
 
COME ARRIVARE
L'acesso all'Oasi Zegna e' libero e gratuito.  L'Oasi e'  raggiungibile  da
Rosazza  (passando  da  Biella  in  direzione  Panoramica  Zegna) oppure da
Trivero, per chi arriva in autostrada  dalla  A26 puo' uscire al casello di
Ghemme e dirigersi verso  Borgosesia-Trivero;  oppure  si  puo'  uscire  al
casello  della  A4  di  Carisio e prendere la direzione verso Cossato.  Per
tutte le informazioni  necessarie  riguardanti  l'Oasi, cartine, itinerari,
alberghi e ristoranti, ecc.  ci si puo' rivolgere al centro della PRO  LOCO
gestito  da  volontari (preferibilmente al mattino) Tel.  015/756129 oppure
alla direzione dell'Oasi presso il Lanificio Zegna Tel.015/75911

                                                    Rino Carli
                                                    2:334/204.5



                                   * * *



                            MOTOCICLETTA, 40 HP
                  =======================================
                  (dis)avventura autostradale sulla MI-BS
                  ---------------------------------------
                                  By AGH

Autostrada Milano-Brescia, in motocicletta.  Un tale tenta di superarmi con
la sua "favolosa" 127 rossa, mentre vado  via sul filo dei 110.  Ero reduce
da una trasferta a Milano con nevicata fuori stagione, e  il  giorno  prima
ero anche stramazzato sulla neve per uno stronzo che mi si era intraversato
davanti (e a momenti m'arrotavano...)
 
Dicevo,  il  tizio  arranca  sulla corsia di sorpasso per superarmi, io che
viaggio in souplesse con un filo  di  gas  e una mano sola sul manubrio.  E
qui scatta la "carogneria" di noialtri motociclisti...  (un trucchetto  per
divertirsi   ogni   tanto,  per  rompere  la  monotonia  dei  trasferimenti
autostradali)
 
Quando, con la coda  dell'occhio,  vedo  il  muso rosso della 127, accelero
impercettibilmente...  Il  catorcio  s'affianca  a  fatica,  poi  si  sfila
lentamente  ma  inesorabilmente,  mentre  sento  il motore della 127 che si
imballa...  Ci sta riprovando....
 
Riappare nello specchietto,  poi  in  un  angolo  della visiera del casco..
Riaccelero ancora, leggerissimamente...  La 127  viene  ancora  risucchiata
indietro, sul filo dei 120...
 
Torna  alla  carica  poco  dopo,  lanciata alla "folle" velocita` di 140 km
all'ora...  Io impassibile, sempre con  una mano sola sul manubrio.  Appena
mi  si  appaia  apro  di  nuovo  soavemente  il  gas,  e  la  carretta   si
rimpicciolisce negli specchietti...  :)
 
A  questo  punto  sento  suonare il clacson...  Una, due, tre volte...  "Si
sono incazzati" penso...
 
Li lascio rimontare per fargli il  gesto  del  dito, ma quando quelli mi si
affiancano (una povera coppia di anziani smandrappati, un lui e una lei) mi
fanno gesti disperati dal finestrino...
 
"Che cacchio volete"?  gli faccio sgarbatamente  con  un  braccio...   Loro
indicano il "culo" della moto.  Mi giro e...  AARRGGHH!!  La borsa laterale
sinistra  e`  completamente  spalancata  e  tutto  il  contenuto e` sparito
chissa` dove!!!
 
Ringrazio fuggevolmente e inchiodo.  Mi fermo: perso tutto, vestiti, scarpe
e tutto quel  che  c'era  dentro.   Non  ricordo  nemmeno cosa c'era dentro
esattamente...
 
Non ci penso su un attimo, giro la moto sulla corsia di emergenza e ritorno
indietro, a 20 all'ora, contromano...
 
Dopo qualche chilometro molti automobilisti si sbracciano in ampi segni con
le mani e mi fanno anche "i fari".  "Andate in culo!" -grido nel casco- "lo
so che sono contromano stronzi"!
 
Dopo tre minuti esatti sopraggiunge  una  gazzella  della  polizia  che  mi
"chiude"  brutalmente  contro  il guard.rail...  "Sei deficiente?  Dove vai
contromano?" Spiego  la  situazione  e  anzi,  se  lor  signori gentilmente
avessero visto i mei stracci da qualche parte...
 
-Aria!  Aria!- fanno loro -gira la motoretta ed esci al  prossimo  casello!
E  ringrazia  iddio che non ti diamo una bella multa...- Cornuti.  Riparto,
il casello e`  dopo  20  km.   Esco  furente,  rifaccio all'indre` tutto il
tragitto e rientro.
 
Non trovo niente.  Di nuovo fino al casello, esco,  di  nuovo  indietro  ma
questa volta rientro quasi *cinquanta* km prima.  Batto palmo a palmo tutta
l'autostrada: al km.  27 scorgo una scarpa sulla siepe centrale.
 
Inchiodo  la  moto (si fa per dire, tra riconoscere la *mia* scarpa, capire
che dovevo fermarmi e farlo,  e'  passato  un altro mezzo chilometro); torno
indietro, rischio  di  venir  stirato  e  attraverso  l'autostrada  con  le
macchine  che  sfrecciano  a  140 l'ora.  Recupero la scarpa, probabilmente
investita da un tir.  Sorpresa: non e` la mia.  (@!#!!@@!!)
 
Mi guardo intorno  per  vedere  se  c'e`  qualcosa'altro di "interessante":
macche', niente di niente.

Rimonto in sella mentre dentro al casco echeggiano bestemmioni paurosi.  Un
chilometro piu' avanti mi scappa l'occhio su degli stracci "seminati"  nella
scarpata  di  destra.   Stavolta  sono  i  miei.  Riconosco un mio maglione
sbrindellato su una rete, ridotto a uno straccio per pavimenti.
 
Fermo di nuovo, scavalco il guard-rail,  poi una fottuta rete di recinzione
di  filo  spinato  che  avevano  messo  li'   neanche   a   farlo   apposta.
Eeeee..."ssstrrraappp!!!"  Pauroso   "sette"   nei   pantaloni  della  tuta
antiacqua quasi nuova.

Stavolta  il bestemmione spaventoso sovrasta il frastuono del mostruoso tir
olandese che passa in quel preciso istante.
 
Recupero le mie povere  cose,  mezze  distrutte.   Non s'e` salvato niente,
ritrovo solo la  scarpa  sinistra,  della  destra  non  c'e`  traccia.   In
compenso per lo spiaciccamento di qualche camion e` aumentata di almeno tre
numeri (dal 42 al 45).
 
Gli  automobilisti che sfrecciano via mi strombettano col clacson, li mando
a quel paese.

Quando risalgo la scarpata  con  la  mia  bracciata  di stracci schifosi si
ferma una volante della stradale.  Interrogatorio,  documenti,  grandissimi
rompicoglioni.    Spiego   la   cosa,  infine  mi  lasciano  andare,  sotto
pesanti	sguardi di commiserazione, neanche fossi un pezzente.

                                                  Agh



                                   * * *



                           "BEVA CHE FA SANGUE!
             ================================================
             avventure "enologiche" nelle fazendas brasiliane
             ------------------------------------------------
                                  BY AGH

Rodeio, Brasile 1991.

Quando si capita in  una  zona  vinicola  bisogna stare attentissimi.  C'e'
sempre qualche agricoltore che vuole farvi assaggiare il suo  vino,  quello
che, a sentir lui, e' l'unico veramente buono e non sofisticato di tutta la
regione.   Se  poi  sentono  che  provenite  dall'Italia, terra di vini per
eccellenza, siete fottuti.

Mi trovavo nel sud del  Brasile,  in viaggio nelle comunita' trentine dello
stato di Santa Catarina.  In questa parte del paese la  coltivazione  della
vite  e'  piuttosto  diffusa  e,  in  certe  zone, si produce anche un vino
passabile.  Vino passabile ma ben lungi dal  vino che si fa in Italia, dove
la  tradizione  vinicola  e'  ben  piu'  antica  e  consolidata  di  quella
brasiliana.

Purtuttavia qui in Brasile ci sono molti contadini che, magari insieme alle
banane, coltivano la vigna e si piccano di produrre vino in proprio, magari
avviando anche delle piccole  attivita'  commerciali.   Naturalmente  sulla
qualita' di questi vini ci sarebbe molto da opinare...

Sara'  per  il  tipo  di  vitigno, il clima, la terra, la fermentazione, la
lavorazione o che so io, ma il vino fatto in casa che ti fanno assaggiare i
contadini e' quasi sempre una  cosa  abominevole.  Prima o poi vi capitera'
di essere bloccati in qualche "fazenda"  dove,  con  fare  cerimonioso,  il
contadino-vignaiolo  di  turno  vorra'  farvi  assaggiare  la  sua ignobile
bevanda.

E, naturalmente, a nulla servono  le  vostre resistenze.  E cioe' che siete
astemio, che avete la  cirrosi,  che  avete  un  cancro  al  fegato...   Il
vignaiolo  subito  si adombra, e con uno sguardo severo vi fa capire che se
non assaggiate almeno un bicchiere s'offonderebbe  a morte.  E poi via, non
potete fare i cafoni e fare un torto a un  povero  cristo  che  smania  per
farvi  assaggiare il suo vino.  E dunque, volenti o nolenti, ci si rassegna
di buon grado alle "degustazioni".

Che  sono  quasi  sempre  una  cosa  tragica.   Vi  porgono  subito  un bel
bicchierone di vino bianco, color giallo urina  pallido.   Resistendo  alla
tentazione   di  turarvi  il  naso,  trangugiate  il  primo  sorso...   Poi
riprendete fiato, leggermente sollevati  perche'  i  vini bianchi di solito
sono quelli che fanno meno schifo.  -Allora, com'e'?-  fa  il  "vignaiolo",
ansioso  di  ricevere  un  vostro  apprezzamento...  -Ottimo, veramente...-
mentite in modo spudorato.  -Ecco,  provi  il rosso!...- dice il contadino,
felice come un bambino per i vostri complimenti...

Cercate di respingerlo con un patetico -Ma veramente, mi  gira  un  po'  la
testa...-  -Beva,  beva che fa sangue!- fa lui implacabile.  Ingoiate anche
il  rosso,  stavolta  tutto  d'un  fiato  per  far  finire  in  fretta quel
supplizio.  Porgete il bicchiere al contadino ansimando, e  lui  fa  -Buono
eh?-

-Neh,  non male, non male...- dite voi, mentre fate degli sforzi indicibili
perche' la vostra faccia non si rattrappisca per il disgusto.  E via con un
altro bicchiere  riempito  fino  all'orlo,  perche'  non  bisogna  mai fare
l'errore madornale di bere tutto d'un fiato: in questo  caso  continuano  a
riempirvi  il  bicchiere  finche'  non vi portano via a braccia.  Ma questo
l'ho  imparato  dopo,  con  l'esperienza,  dopo  aver  bevuto  ettolitri di
schifezze.

Bisogna  dirlo,  certi  vini  brasiliani  hanno  un   gusto   assolutamente
indescrivibile.   Spesso  sono  anche superadulterati.  Con che cosa non si
sa, di sicuro  c'e'  che  durante  la  fermentazione  vengono aggiunte dosi
industriali di zucchero per far  alzare  la  gradazione  alcolica...   Alla
prima  sorsata  sembrano  effettivamente  o  vagamente  vino, certo non del
migliore, poi sopravviene improvvisamente  uno  strano  gusto che sembra, a
seconda dei casi, di spinaci o di zucchine.  Talvolta anche di melanzane...

Non ho idea di come cristo facciano ad ottenere  vini  del  genere,  ma  un
fatto e' certo: e' quasi impossibile berli senza buttare indietro la testa.
Almeno  per  noialtri "cresciuti" a Teroldego, Merlot e Marzemino.  Un paio
di "degustazioni" in un pomeriggio, in giro per qualche fazendas, sono piu'
che sufficienti  per  stroncare  anche  il  piu'  collaudato  e turpe degli
avvinazzati.

                                              by Agh



                                   * * *



                          UNA SETTIMANA A LONDRA
            ==================================================
            botte di culo: resoconto di una favolosa settimana
                  a Londra vinta con una caccia al tesoro
            --------------------------------------------------
                           DI EMANUELE TUMMINIA

Ciao!
 
eccovi un  breve  (?!?)  resoconto  della  splendida  settimana  a  Londra.
Ovviamente vado a memoria e potrei dimenticare varie cose.  Premetto che il
viaggio  fu  fatto  in  seguito alla vincita del biglietto aereo a/r in una
caccia al tesoro.  [Abbi almeno il pudore di non farcelo sapere!  N.d.e] :)
 
Sabato 24 Settembre 95
 
Arrivo a Heatrow circa a mezzanotte,  telefonata a casa della serie "sano e
salvo"  ;),  ricerca  (inutile)  di  un  cetro  informazioni,  sconvolgente
scoperta che i BUS londinesi a mezzanotte  staccano,  e  che  i  taxi  sono
estremamente  cari.   Fortunatamente  ci  informano  che  stava per partire
l'ultima corsa della metropolitana.

Corsa al botteghino per  i  biglietti  e  alla  fermata.  Entrata in metro`
stile "orda di barbari" con quintali di bagagli, in puro  stile  vacanziero
italiano.   Impossessamento  di un vagone del metro` con sguardo sospettoso
dei pochi viaggiatori.  Chiaccherata di  un paio di ragazzi australiani con
le nostre compagne di viaggio, ormai in brodo di giuggiole, e quasi  decise
a seguirli in capo al mondo.

Arrivo  alla  stazione  di  Euston  (mi pare, non ero molto lucido ormai) e
scarpinata con  bagagli  fino  in  albergo,  in  Upper  Woburn  Place.  Nel
tragitto, scoperta che le prostitute londinesi sono uno schianto!  ;-9
 
Domenica 25 Settembre
 
Dopo la sistemazione in albergo (molto confortevole devo dire), e poche ore
di sonno (si fa per dire, non riuscivo a prendere sonno,  troppo  estasiato
dal suono del Big Ben :)), appuntamento con gli altri alle 9.00 nella hall.

Come  al  solito  gli  ultimi sono arrivati alle 10.00...  :( Alla stazione
della metropolitana, acquisto delle  tessere  settimanali per usufruire dei
mezzi pubblici nelle zone 1  e  2.  Visita,  su  mia  proposta,  al  famoso
Petticoat  Lane  Market,  esclusivamente  domenicale.   Quindi,  sempre  in
metropolitana  si  va a visitare St.Paul (bella la messa protestante, molto
coreografica) e dintorni.  Ritorno  in  bus,  ovviamente sistemati al piano
superiore.

Colazione in un fast food, quindi per digerire, camminata a piedi  passando
da  The  Monument,  costeggiando  il  Tamigi, guardando (sull'altra sponda)
l'HMS Belfast.  Nel pomeriggio  visita  della  Torre di Londra (stupendo il
First Star of Africa, una delle cose piu` belle al  mondo,  secondo  me)  e
passaggio  sul Tower Bridge.  Ritorno in albergo e cena a base di uova.  In
serata, ormai esausti, breve visita  di  una piccola parte (gli altri hanno
desistito) a Piccadilly Circus, sotto una leggera pioggerellina.
 
Lunedi` 26 settembre
 
Vista l'esperienza del giorno precedente, decisione  drastica:  mi  sveglio
alle  7,  doccia, brevissima colazione (un bicchiere di latte), e alle 7,30
sono in giro da solo nei pressi dell'albergo.  Decido di visitare il vicino
college,  e  lo  trovo  MOLTO  interessante...   ;-9  Decido  che  conviene
approfondire anche il giorno  dopo!   :)  Torno in tempo per l'appuntamento
alle 9.15 in albergo.

Si va in bus fino a Hyde Park Corner, da li` a  piedi  attraversiamo  Green
Park  (bellissimo!),  passiamo  davanti  a  Buckingham  Palace, incontriamo
quello stronzo di Oreste Lionello, che  quasi fugge per non farsi stringere
la mano e poi dice alle ragazze (incazzatissime) che parlano con  la  bocca
troppo aperta, da cui si vede che sono palermitane...

Prosecuzione  della  camminata attraverso lo splendido St.James Park, pieno
di anatre selvatiche,  oche  e  scoiattoli  (c'era  anche  un altro tipo di
fauna, ovviamente, ma inutile che lo faccia notare perche` tanto quel  tipo
di fauna era quasi ovunque :)).Coro di vaffanculo delle ragazze a Lionello,
avvistato in lontananza.

Veloce  passaggio  da  Palament House e Big Ben, visita a Westminster Abbey
(bellissima, secondo me  piu`  di  St.Paul)  in  cui  assistiamo alla messa
cattolica, molto suggestiva.   Breve  sosta  con  consumazione  dei  panini
preparati  in  albergo.   Passaggio presso Horse Guards.  Sosta a Trafalgar
Square, tra  un  nugulo  di  piccioni.   Passeggiata  a  Piccadilly Circus.
Pomeriggio  a  Oxford  Street.   Mi  rendo  conto  che  non  e`   possibile
passeggiare  a  Oxford  Street  con  le  ragazze,  che  si  fermano ad ogni
negozio...

Cena in albergo  con  la  pasta  portata  da  alcuni  ragazzi nelle valige.
Serata al Trocadero, fino alle 11,30 circa, perche` gli altri  temevano  di
non trovare piu` mezzi pubblici per tornare in albergo.  :-(

Martedi` 27 Settembre
 
Ormai  e` diventata per me un'abitudine alzarmi prestissimo, fare una bella
doccia (a proposito,  il  clima  di  Londra  non  e`  cosi` inclemente come
pensavo, in realta` anche quando fa freddo e` un  freddo  meno  pungente  e
piu`  sopportabile  dei nostri 'geli' notturni e non) e uscire intorno alle
7.15.  Anche per  oggi  decido  di  fare  una  bella  passeggiata dentro il
College of London (chissa` perche`...  ;)).

I ragazzi del college si organizzano in un enorme corridoio verso  le  8.00
del  mattino  sistemando una fila di banchi da ambo i  lati del corridoio e
ogni gruppetto, rappresentente di un  club o organizzazione di studenti, se
ne  prende  un  paio   affiggendo   cartelloni,   distribuendo   brochures,
informazioni  e  roba  del  genere.  E` incredibile il numero di club dagli
interessi piu` disparati che  esistono  nel  college, dal club degli amanti
della vela a quello dei pacifisti ai gruppi etnici, etc.

Ho raccolto piu` per curiosita` (e anche perche` c'erano delle  'standiste'
carine)  che  per  altro  un sacco di materiale, quindi sono arrivato in un
piano dove, pensa un po` c'era una enorme teca con all'interno il corpo del
primo rettore del college, il cui ultimo desiderio fu di essere imbalsamato
nella sua posa abituale in ufficio  dedito al proprio lavoro, ma non basta,
la testa doveva essere imbalsamata a parte e  esposta  in  non  mi  ricordo
quale  museo.   Ed  in  effetti  cosi`  e`  stato  fatto,  e  le  sembianze
dell'augusto rettore sono state riprodotte con una testa in cera, sul corpo
'originale'.

Un  po`  macabro,  ma curioso e suggestivo.  Ore 9,00, appuntamento con gli
altri.  Partenza dall'albergo col  solito  ritardo.  Visita al famoso museo
delle cere di Madame Tussaud, in cui ho scattato alcune foto, tra le  quali
una  comicissima  in  cui  improvviso  un  meeting  informale  con  Michail
Gorbaciov.   D'obbligo  dopo  una puntata al Planetarium (in cui la maggior
parte  si  e`  concessa  una  penichella  nell'ora  buona  di  proiezione),
interessante ma non troppo entusiasmante.

Qui comincia la prima fase di  scissione  nel gruppo.  Dopo un pasto a base
di hamburger, vista l'intenzione  degli  altri  di  tornare  a  girare  per
negozi,  con  uno  dei componenti del gruppo decidiamo di astenerci, e dopo
una puntata d'obbligo  a  Baker  Street  (sono  un appassionato lettore dei
romanzi di Conan Doyle) senza peraltro entrare nel museo a pagamento, visto
il salasso al museo delle cere, ci siamo recati a Hyde Park.

Qui abbiamo approfittato delle comode sdraio  messe  a  disposizione  della
cittadinanza  per  goderci un po` di pace e riposo, nella splendida cornice
della Serpentina (il lago interno al parco).  Quindi dopo alcune foto siamo
ripartiti alla volta dello  Science  Museum,  che  dopo le 16,30 e` gratis!
;-)

Qui c'era appuntamento con gli altri, e dopo una visita, putroppo breve (ma
per vedere tutto occorrerebbero giorni)  ma  molto  bella  (sicuramente  il
museo  piu`  interessante),  ho tentato, senza fortuna, una corsa al vicino
Natural History Museum (gli altri  hanno preferito aspettare appollaiati su
una panchina).  In serata, passeggiata tutti insieme a Leicester  Square  e
quindi  di  nuovo  al  Trocadero, stavolta almeno fino a un po` piu` tardi.
Ritorno in albergo e a nanna!
 
Mercoledi` 28 settembre
 
Rituale  passeggiata  mattutina  e  visita  al  dipartimento  di Electronic
Engineering dell'UCL (anche li` facce  da  scoppiati:  tutto  il  mondo  e`
paese!    ;))   quindi   tentativo  di  visitare,  col  mio  fido  libretto
universitario,  il  Department  of  Computer  Science,  ma  il responsabile
arrivava alle 10, quindi nulla da fare...

Ah, quasi dimenticavo, oggi si e` deciso di fare  un  'free  day',  ovvero,
ognuno  per  i  c***i  suoi.  C'e` chi si organizza in gruppi di due o tre,
anche per il problema della lingua  (con mia sorpresa ho scoperto di essere
quello che se  la  cava  meglio,  nonostante  il  mio  inglese  decisamente
pessimo,  specie  nella  pronuncia,  ma al peggio non c'e` fine...), ma io,
anche alla luce degli interessi diversi tra i membri del gruppo, preferisco
andare solo, oltretutto essendomi reso  conto di orientarmi a Londra meglio
che nella piccola ma caotica Palermo.

Cosi` eccomi libero e bello ;-) alla conquista della citta`!  Foto  ricordo
alla  maestosa  Telecom Tower (180 mt.), di cui ho il rimpianto di non aver
tentato l'ascesa (tramite  gli  appositi  elevatore,  ovvio,  ma non volevo
perdere tempo per il mio cospicuo ruolino di marcia).

Quindi lunghissima camminata fino al Regent's Park, splendido, il piu`  bel
parco  visto  a Londra (ma mi manca Hampsted Heat e i Kew Gardens...).  Qui
oltre che le  bellezze  naturali  ho  potuto  ammirare  la  bellezza di una
scozzesina di nome Jane che mi ha rubato il cuore, molto  somigliante  alla
bellissima Winona Riders (si scrive cosi`?!?).

Beh,  dopo  un  indimenticabile  mattinata passata praticamente con lei, in
giro per i viali del  Regent's  Park,  e  poi  per le strade di Londra fino
all'universita`,  dove  lei  doveva  recarsi  (tra  l'altro   una   ragazza
intelligentissima,  appena  laureata,  e iscritta al primo anno di un altro
corso di  laurea...   sob!   quanti  rimpianti...  :-((((((((((((((((((((),
stanco ma deciso a continuare nel mio programma della giornata,  che  aveva
subito  un  piacevole  ritardo,  mi  reco  ad Oxford Street per acquisti di
pensierini da portare ai miei quindi  visito il Berwich Market, dopo di che
passo per la famosa Soho, piena di negozietti molto...  particolari!

In uno di questi, mentre tra il curioso e il divertito osservo la  'merce',
incontro  due  ragazze  italiane  di  Torino  (se  ricordo bene), intente a
'curiosare' anche loro.  Dopo una piacevole chiaccherata, finisco la visita
a Soho passando per Chinatown,  meno  pittoresca  di quel che mi aspettavo,
quindi pranzo con i panini preparati la mattina in albergo nella  piazzetta
di  Soho,  tra  decine di giovani che facevano lo stesso, nel massimo della
disciplina e del rispetto per il verde pubblico.

Breve sosta per il 'pranzo' dunque,  poi riparto per Covent Garden, dove ho
l'opportunita` di assistere agli spettacoli veramente divertentissimi degli
artisti di strada, che li` sono dei veri professionisti!  Giro tra i banchi
del mercato, quindi direzione Tamigi e foto (fatta da una sensuale  turista
di passaggio) sotto il Cleopatra's Needle.

Tentativo  di raggiungere il Museum of Moving Image, ma era ormai orario di
chiusura.  Quindi  attraversato  il  Waterloo  bridge,  prendo  un  bus per
recarmi a casa di uno zio di Davide, che mi  aveva  chiesto  il  favore  di
fargli  avere  un piccolo (per fortuna!  ;-)) pacchettino (la solita 'roba'
ovviamente!  ;-) Scherzo, Dav!  :)).   Da  notare  che fino a quel momento,
dalla partenza dall'albergo alle 7.30, non avevo fatto uso di nessun  mezzo
pubblico, ma mi ero fatto tutto 'on foot'!

Dopo  un  bel  piatto  di pasta, che da diversi giorni ormai vedevo solo in
sogno :), lo zio di Davide  mi ha gentilmente riaccompagnato in albergo con
la sua auto.  Per concludere la  serata,  appuntamento  con  gli  altri  in
albergo  e  decisione  di  andare all'Hippodrome.  Qui troviamo un ambiente
niente male.  Unica lamentela da fare:  il livello sonoro e` tenuto davvero
eccessivamente alto, alla soglia del dolore...  :( Anche  se  non  sono  un
amante  delle discoteche, mi diverto da matti, e quando appena a mezzanotte
le romp...  ehm, le ragazze del gruppo  decidono che e` tardi e ripetono la
solita manfrina della metropolitana che chiude, etc, mando tutti al diavolo
e resto da solo.

Da solo si fa per dire, perche` intanto avevo adocchiato la dolce  Melanie,
una  rossa di Liverpool da urlo...  Morale della favola, ritorno in albergo
intorno  alle  6,30  del  mattino,  e  non  mi  curo  nemmeno  del  'sacco'
preparatomi dai  miei  simpatici  compagni  di  viaggio,  troppo stanco per
fermarmi davanti a un sacco, per giunta fatto male...  :)
 
Giovedi` 29 settembre
 
Reduce  dalla  'movimentata'  notte  di  cui   scrivevo   nella   'puntata'
precedente,  dopo  appena  2  ore di sonno, mi preparo con gli altri per la
visita al British Museum.  La scelta e` stata di certo poco felice, perche`
nonostante il museo si trovasse solo a pochi isolati dall'albergo, il sonno
e la stanchezza  hanno  compromesso  quella  che  poteva  essere una visita
affascinante.

E se gli altri gia` si trascinavano a fatica tra  le  innumerevoli  sale  e
scalinate  del  museo, io mi aggiravo come uno zombie tra resti faraonici e
reperti assiro-babilonesi.  Comunque cio` non mi ha impedito di ammirare le
splendide mummie egizie, i magnifici  volumi della enorme biblioteca (tra i
quali la Magna Charta), l'affascinante stele di Rosetta.

Poi non c'e` l'ho piu` fatta e mi sono goduto  una  ventina  di  minuti  di
riposo  sulle  scalinate  del British, mantre gli altri completavano (si fa
per dire, occorrerebbero settimane)  la  visita.   Dopo, pausa in un vicino
locale dove servivano dell'ottimo yogurt gelato, anzi, mi sovviene che devo
provare a farlo in casa, era semplicemente divino!  Essendo tardi, fallisce
prima di cominciare il mio tentativo di  andare  al  M.O.M.I.   (Museum  Of
Moving  Image)  e  dopo  un breve giro (con uno solo del gruppo, gli altri,
poveretti, erano troppo stanchi!   ;)),  torniamo  in albergo per il pranzo
(fatto come al solito in economia, grazie ai supermercati locali).

Nel pomeriggio visita diurna alla zona di Piccadilly, finora vista solo  di
notte,  ancora una volta scarpinata in Oxford Street (Uff!), quindi ritorno
in albergo in bus e  cena,  sempre  in  albergo.  Dopo cena esco ancora una
volta da solo, causa stanchezza cronica degli altri (ma non ero stato io  a
rientrare  in  albergo alle 6,30 di mattina?!?).  Giro un po` nei pressi di
Leicester Square,  e  chi  faccio  conoscenza  con  un  paio  di ragazze di
Cagliari, temporaneamente a Londra per un corso di inglese.

Una delle due, Silvia, e` abbastanza carina, anche se  un  po`  bassina,  e
cosi`  decido  di  'agganciarmi'!   ;-)  A  un  certo  punto a Silvia viene
l'infausta idea di entrare in un  pub...  infausta perche` solo dopo essere
entrati, stupiti dalla strana atmosfera di esaltazione  nell'aria  e  dalla
folla inusuale di gente, ci siamo accorti che gli avventori, tutti inglesi,
stavano assistendo in TV ad una partita.

Proprio   in   quel   momento  il  locale  esplode  in  un  urlo  disumano!
Evidentemente una squadra aveva  segnato.   Incuriosito chiedo (in inglese)
ad un tizio di che partita si tratta.   Quello,  evidentemente  compiaciuto
esclama:  Aston  villa  - Inter- Milan 1-0!!!  Al che senza dire una parola
faccio subito cenno alle mie nuove  amiche di non fiatare, sussurrando loro
la poco felice situazione in cui ci trovavamo!  :) Cosi` ci siamo defilati!

Il resto della serata passa in maniera abbastanza divertente, girando  qua`
e  la` per il centro.  Dopo essermi dato un appuntamento per il giorno dopo
con le due italiane, torno in  albergo  e chiaramente sprofondo in un sonno
profondo appena sfioro il letto!  :-)
 
 
Venerdi` 30 settembre
 
La vacanza e` purtroppo agli sgoccioli, e decido di ottimizzare  al  meglio
il percorso del giorno, spostandomi ancora una volta da solo.  Prima tappa:
Portobello's  Road.   Scendo  alla  stazione  di  Nothing Hill Gate, chiedo
informazioni ad  un  anziano  englishman  originale,  con  tanto  di pipa e
bastone da passeggio, quindi mi avvio lungo la strada  zeppa  di  negozi  e
bancarelle di antiquariato e merci varie.

Ad   un   tratto   vedo  un  bel  chiodo  esposto  e  cosi`,  dopo  qualche
contrattazione, per sole  45  sterline  vengo  in  possesso  del mio adesso
inseparabile  giubbotto.   Felice  per  l'acquisto,  mi  riavvio  verso  la
stazione della metropolitana, e nel tragitto incontro  le  due  piu`  belle
ragazze viste a Londra.

La  prima,  anche  se la vedo solo di sfuggita, e` una splendida bionda che
sembrava uscita da un  film,  di  una bellezza sofisticata ed assolutamente
straordinaria.   L'altra  invece,  come  direbbe  Giuseppe   Scalici,   era
decisamente  'fuori-standard'!   Avete presente la prosperosa ragazza della
pubblicita` di una mortadella?!?   Bene,  immaginatevi  una ragazza con due
'grazie' come quella li`, ma anziche` essere grassoccia  e  rotondetta,  al
contrario  perfettamente  snella  e  minuta  (anche  non  molto  alta), con
lineamenti delicatissimi ed un volto angelico con due occhi incredibilmente
celesti, incorniciato da splendidi capelli ricci biondo-castani.

Non credevo ai miei occhi, e dopo un attimo di stupore ed inconscio calcolo
del baricentro della ragazza, assurdamente  spostato in avanti :- 9, venivo
combattuto fra la contemplazione di  quel  viso  bellissimo  e  lo  sguardo
concupiscente  delle  sue  sensuali forme, messe in evidenza da un decolte`
vertiginoso e poco consono alla temperatura del luogo...  Purtroppo la tipa
era ad una fermata in compagnia della (suppongo) madre...

Quasi senza accorgermene, mi sono ritrovato a chiederle informazioni idiota
sui bus che passavano di li` (pero` in effetti potevano essere credibili se
non ci fossero state una ventina  di  persone prima di lei cui avrei potuto
chiedere :)).  Beh, almeno ho appurato che aveva anche una dolcissima voce,
molto raffinata e gentile.  E poi qualcuno osa dire che  le  londinesi  non
sono  affatto belle...  Cosi`, con ancora viva l'immagine di quei...  begli
occhi, mi reco all'appuntamento  con  le  amiche  di  Cagliari ad Hyde Park
(ovviamente mi astengo dal fare confronti...).

Dopo aver pranzato allegramente in  loro  compagnia  ed  esserci  salutati,
controllo  la  mia  tabella  di marcia, ed avendo a disposizione abbastanza
tempo, mi muovo a piedi lungo  Marble  Arch ed Oxford Street, con l'intento
di trovare un CD di Tori Amos edizione speciale per un amico.  Mentre  vado
girando   inutilmente   (ma   non   tanto,   dopotutto   era  un'esperienza
assolutamente nuova visitare  immensi  negozi  come  quelli)  i vari Virgin
Megastore e  simili,  incontro  il  simpatico  napoletano  gia`  conosciuto
davanti  il  Buckingam  Palace  qualche  giorno  prima con la sua famiglia.
Anche lui aveva lasciato moglie e  figlia  a  girare per i negozi di Oxford
Street ed aveva deciso di visitare il MOMI.

Essendo la mia prossima tappa, mi aggrego, e insieme prendiamo il  bus  per
Waterloo  Bridge.  Il MOMI si rivela una interessantissima panoramica della
storia del cinema, forse un po`  meno sensazionale di quanto mi aspettassi,
ma decisamente vale il prezzo del biglietto.  Quindi mi commiato dall'amico
napoletano, che tra l'altro si rivela un'ottima guida nel museo, essendo un
appassionato di cinema, e mi dirigo alla volta del National History Museum,
che mi ero perso due giorni prima.

Essendo gia` tardi (c'e` sempre il particolare che e` gratuito solo dopo le
16,30 ;-)) riesco a vedere ben pochi saloni, ma ne vale certamente la pena,
poiche` comincio proprio dal suggestivo safari dei  dinosauri,  con  automi
animati che riproducono abbastanza fedelmente i grandi rettili preistorici,
in  ambienti  ricostruiti  meticolosamente.  Arrivata l'ora di chiusura del
museo, vado un po` in giro a piedi e in bus, quindi ritorno in albergo dove
ovviamente trovo i miei poltroni amici rientrati da un bel pezzo.

Consumata una cena frugale, esco nuovamente  da solo, ma stavolta non me la
sento di dargli torto.  Non tutti infatti reggono una serata  heavy  metal!
Stavo  infatti per recarmi ad un locale dove, secondo le indicazioni datemi
da uno studente del college  di  Londra (appartenente appunto al club degli
amanti del rock) si teneva una delle piu` belle  serate  thrash-heavy-hard,
decisamente  poco  indicata  agli animi fragili ed impressionabili dei miei
amici!  ;-))))

La visione che ebbi  fu  apocalittica:  una  vera e propria discoteca heavy
metal, con fumogeni in pista, metal a tutto volume, birra a volonta`, e tra
la folla di 'appassionati' del genere, piuttosto variopinta e  stravagante,
le  figone  piu`  impressionanti  e  meno  vestite che abbia mai visto!  Un
pubblico che non mi sarei mai aspettato  di trovare in una serata heavy qui
da noi (per quelle poche che se ne fanno).

Per quello che mi riguardava mi sentivo in  paradiso...   o  all'inferno?!?
Beh,  il  confine  era davvero impercettibile!  :) Dopo una notte passata a
ballare freneticamente al ritmo potente  e  martellante del metal (ma anche
hardcore, alternative, indie, underground, etc.), sorgeva l'alba sulla  mia
ultima giornata a Londra.
 
Sabato 1 ottobre
 
Non  volevo  assolutamente  perdermi  il mercato del fine settimana a Cmden
Town,  cosi`  questa  era  la  prima  tappa  della  mattina,  anche  questa
'solitaria'.  Il mercato  era  davvero  immenso,  e  vederlo tutto e` stata
un'impresa.

A quel punto mi restava ben poco tempo, e dopo una scappata in  centro  per
gli  ultimi  acquisti  ho  avuto  appena  il  tempo  di rifocillarmi con un
eccellente ed abbondante porzione di  fish&chips,  per tornare in albergo e
prendere i bagagli.  Nella via del  ritorno  incontro  il  gruppo  dei  mie
'precisini'  compagni  di  viaggio  che  dopo  appena quattro minuti di mio
ritardo all'appuntamento concordato,  erano  gia`  diretti  in aereoporto a
qualche centinaio di metri dall'albergo!

Guarda un  po`,  proprio  alla  fine  del  viaggio  avevano  riscoperto  la
puntualita`...   Caso  ha  voluto  che, partito almeno dieci minuti dopo di
loro alla volta  di  Heathrow,  li`  in  aereoporto  alla  mia richiesta di
informazioni, il personale, gentilissimo, mi informa che posso  evitare  la
trafila   del   check   in   tenendo  il  bagaglio con  me  e depositandolo
semplicemente prima di entrare in  aereo,  evitando  la coda che invece poi
seppi gli altri stavano facendo.

Cosi`, stupito dall'assenza degli altri (ed invero un po`  preoccupato  per
loro)  con  i bagagli a seguito sistemati nell'apposito carrello, mi potevo
girare tranquillamente l'enorme terminal  n.1  per  i voli europei (peccato
che quello del concorde era il terminal n.4!).

Al momento della convalida del biglietto, mi capita un episodio  curioso  e
divertente: la hostess (molto molto carina) chiede se qualcuno dei presenti
fosse italiano e capisse l'inglese, al che mi faccio avanti io; il problema
era  che  bisognava  annunciare  un ritardo di due ore dell'aereo (italiano
ovviamente,si sentiva gia` l'aria di casa, con la cara vecchia inefficienza
nostrana!  :() proveniente da Napoli,  e  la  hostess non sapeva un'acca di
italiano, cosi` dopo che lei  annunciava  il  ritardo  in  inglese,  io  lo
ripetevo  in  italiano, a favore dei tanti connazionali che non conoscevano
l'inglese.

Certo, da` una strana sensazione sentire la propria voce dagli altoparlanti
di un  aereoporto  immenso  come  Heathrow,  con  centinaia  e centinaia di
persone che ascoltano!  :-)))) Riconoscente (quasi  quasi  le  chiedevo  il
numero  di  telefono  ;)) la hostess mi assegna il posto migliore vicino ai
finestrini, quindi mi avvio per l'imbarco.

Solo mentre stavo per salire  in  aereo  arrivano gli altri del gruppo, che
intanto avevano perso un sacco di tempo per il check-in.  Un  inconveniente
ritarda  di  un'ora buona la partenza: il comandante annuncia che il numero
di bagagli non coincide con il  numero  di quelli registrati, e che bisogna
scenderli tutti a terra per un controllo.

C'era anche la possibilita` che dovessimo scendere  per  un  riconoscimento
dei  propri  bagagli.  Immediatamente la polizia scarica tutte le valigie a
terra, e dopo una  attenta  verifica  trova  il  bagaglio sospetto (che non
risultava appartenere a nessuno dei passeggeri) lo  carica  in  un  furgone
blindato e riparte a sirene spiegate...

Confesso  di aver avuto un brivido pensando a cosa potesse contenere qualla
valigia...  Comunque tutto  e`  bene  quel  che  finisce  bene, e dopo aver
riportato a bordo tutto il resto dei bagagli, l'aereo decolla alla volta di
Punta Raisi, riportando a casa tutti noi,  tranne  il  mio  cuore,  che  e`
rimasto  a  Londra...   Il  mio  racconto  finisce  qui,  anche  se saranno
sicuramente tante le cose che mi sono sfuggite, e le impressioni che non si
riescono a trasmettere in un semplice messaggio buttato giu` in poco tempo.

Potrei parlare ancora della incredibile civilta` ed educazione civica degli
inglesi, o della loro  simpatia  e  disponibilita`, o ancora della perfetta
efficienza di tutti i  servizi  pubblici,  della  bellezza  delle  stradine
londinesi,  dell'atmosfera  dei pub e delle passeggiate lungo le sponde del
Tamigi, ma mi rendo conto  di  avervi  gia`  fatto una capoccia cosi` con i
miei ricordi, quindi termino qui,  proponendomi  di  tornare  quanto  prima
nella capitale britannica!

                                                  Emanuele Tumminia
                                                  2:335/521.1



                                   * * *



                              VITA DA CAMPER
                    ================================== 
                    vantaggi e svantaggi del viaggiare
                        in liberta'su quattro ruote
                    ----------------------------------
                              DI ROBERTO LIO

Sicuramente  molti di voi hanno visto un camper, una roulotte, molti di voi
avranno visto gli  interni,  alcuni  ci  avranno  anche viaggiato.  Ma cosa
spinge molta gente ad amare questo modo di  viaggiare,  credo  che  non  si
possa spiegare.

Da 22 anni viaggio con i miei genitori, all' inizio in tenda, poi il grande
salto  alla  roulotte,  e  poi finalmente approdati al camper.  Ovviamente,
tutto quello che danno  questo  tipo  di  mezzi, e' legato soprattutto all'
indipendenza totale, e' come viaggiare con la propria casa, ad  un  elevato
risparmio   nei  viaggi,  possibilita'  infinite  di  fare  conoscenze  con
appartenenti a questo  mondo  e  non,  e  molte  altre  piccole cose che si
posssono scoprire soltanto viaggiando.

Giustamente molti di voi penseranno che il costo di un mezzo  come  questo,
puo'  togliere  sicuramente  la  voglia di provarlo.  Io non sono di questo
parere.  Analizziamo i vantaggi,  gli  svantaggi,  il tipico viaggiatore in
camper, i costi.

Quello che diro' si riferisce ad un autocaravan mansardato, e  non  ad  una
roulotte:  ma  questa  non  e' una limitazione, con una roulotte si possono
fare le stesse cose che si fanno col camper, con in piu' la possibilita' di
muoversi con l' auto nelle varie  citta'  e  con in meno la possibilita' di
cucinare o di fare la pipi durante il viaggio.  Camper ed  autocaravan,  si
possono considerare sinonimi, anche se i mezzi sono diversissimi.

Oltre  all'  estrema  versatilita' di utilizzo, di movimento, i vantaggi si
possono riscontrare in ogni  viaggio.   Ovviamente,  per organizzare i fine
settimana non bisogna prenotare niente, si puo' andare in  zone  sprovviste
di  alberghi,  in riva al mare, o in montagna nei boschi, essendo il camper
un mezzo estremamente "verde", si puo' decidere di partire improvvisamente,
ti puoi  portare  gli  amici,  con  notevole  risparmio,  mangi  quello che
solitamente mangi a casa, non ti devi  preoccupare  per  "bisogni  urgenti"
anche durante la marcia; e durante la marcia si puo' preparare da mangiare,
dormire  comodamente,  praticamente si evitano tutte le soste non previste,
escluso quelle per sgranchirsi le gambe  o per il cambio del guidatore (con
mio padre abbiamo fatto piu di duemila chilometri in  un  giorno  e  mezzo,
praticamente dal nord Italia al Sud.)

Puoi portare con te i mezzi del tuo sport preferito, avendo a  disposizione
un  campo-base.   Se  vuoi  andare in giro per l' Europa, puoi dormire all'
ombra della Tour Eiffel, o nel centro di Berlino, o dormire al caldo a Capo
Nord, o nel punto preciso dove inizia  il circolo polare artico, e di posti
particolari ne potrei elencare all' infinito, come quella volta che abbiamo
dormito in un paesino francese, in una piazza dove doveva passare  il  Tour
de  France, con conseguente sgombero forzato alle 3 di notte da parte della
Police, ma questa e un 'altra storia.

Ovviamente tutto questo non si deve scontrare  con le leggi di ogni paese o
con la pericolosita' di stare in una citta' estera come Istambul in strada.
Ma se si vogliono  evitare  campeggi,  si  puo'  dormire  anche  dentro  il
giardino  del  museo  di  Ankara,  prendendo il te alla menta con i custodi
dello stesso.  Le conoscenze che puo' dare l'essere uno spirito libero, non
si possono  descrivere:  puoi  conoscere  laureati  in  medicina  curdi che
conoscono 7 lingue che hanno preclusa la professione, e che  il  padre  gli
aveva  pure  comprata la moglie, puoi fermarti a 2 metri da un'aquila reale
in mezzo a una strada o scappare  da un bosco, mentre fai pipi', perche' sei
circondato da serpenti.

Puo' sembrare il racconto di un viaggiatore estremo,  ma  tutto  questo  si
puo'  svolgere  a  2  passi dall' Italia.  E puoi anche incontrare la donna
della tua vita.  Certo,  i  vantaggi  sono  tanti,  e  come ho detto prima,
difficili da elencare, se non si prova un viaggio col camper.  Ma  passiamo
agli svantaggi.  Ovviamente, viaggiare in camper, a meno che non si abbiano
a disposizione svariate decine di milioni, non e' come andare in albergo.

Devi  riuscire  a  vivere  in  una  decina di metri quadrati, senza nessuna
intimita', devi riuscire ad adattarti ad uno spazio estremamente esiguo per
chi non e' abituato, devi imparare che  tu fai parte di un equipaggio e che
devi sempre darti da fare, per qualsiasi problema che puo' accadere  o  per
quelle incombenze che solo un camper o una roulotte puo' dare.

Una  vacanza  col  camper  non  e'  mai  una  vacanza  di  tutto riposo, e'
sopratutto una vacanza che ti puo' far scoprire aspetti che a chi sta in un
albergo sono preclusi, (come  quella  delle  panelle, chi e' palermitano sa
cosa sono, fatte in un viale di Vienna, e la gente che  passa  e  le  vuole
assaggiare).   Quindi  il  maggiore  svantaggio e' la promiscuita', il poco
spazio, un numero elevato di compromessi  che devi prendere con chi stai, o
anche quello di essere etichettato come zingaro, o il  dover  sottostare  a
delle  leggi inique, o essere etichettato come ricco perche' hai il camper,
con conseguente salasso da parte dello Stato di tanti bei soldini.

Il costo puo' essere sempre  relativo,  perche'  un buon usato puo' costare
come una utilitaria di oggi, e per chi vuole provare uno spaccato  di  vita
in  camper c'e' sempre la possibilita' di affittarlo.  Per me gli svantaggi
finiscono qui, ma io  non  sono  obiettivo.   Molti  di voi ne avranno gia'
trovati tanti altri.  Comunque, il  tipico  viaggiatore,  puo'  essere  una
persona  con famiglia, che ha voglia sempre di conoscere, di girare, di non
fermarsi mai molto in uno stesso  posto,  a  cui non serve la vacanza tutto
compreso o tutto riposo, ma ha solo voglia di  conoscere,  che  non  guarda
agli  svantaggi  di  una  vita  da  camper,  e che ha una moglie che non si
lamenta che anche in vacanza deve cucinare e che egli stesso non si lamenta
che anche in vacanza deve guidare.

I figli non devono essere  troppo  grandi,  pena la completa indifferenza a
questo tipo di vaggio con conseguente distacco dai genitori (i  ragazzi  in
eta'  puberale  sono  molto  difficili  da  gestire),  ma  se  non si vuole
rinunciare, trovare un  equipaggio  che  si  accodi  a  voi con figli della
stessa eta', magari di sesso opposto :-).

Ovviamente la maggiore convenienza si ha  quando  si  ha  una  famiglia,  o
almeno quando si e' piu' di 2 persone, specialmente nei viaggi molto lunghi
(sono  esclusi  i  fine settimana con la propria donna o col proprio uomo).
Andiamo a quello che a prima vista potrebbe essere la nota dolente di tutto
questo discorso: i costi.

Ovviamente per primo viene l'  investimento principale, il mezzo.  Il costo
di un autocaravan nuovo oggi si aggira sui 40 Milioni per un  Entry  Level,
ai  150 di un superlusso americano di 12 metri di lunghezza.  Ovviamente il
mercato dell' usato e'  vastissimo  e  come  dicevo  prima,  al costo di un
utilitaria nuova  si  puo'  trovare  qualcosa  per  iniziare.   Oltre  all'
investimento  iniziale,  c'e'  la  tassa di possesso, che puo' andare dalle
500mila al 1.500.000 l'  anno,  piu'  l' assicurazione, circa 1.000.000 che
e'importantissima, sopratutto per salvaguardare quelli che vengono con te.

Questi sono i costi fissi, che  si  aggiungono  agli  eventuali  tagliandi,
anch'  essi  importanti,  per  avere  una  vacanza  sicura, vari liquidi di
consumo e  al  rimessaggio,  che  puo'  essere  opzionale.   Ma  andiamo ai
vantaggi, e vi  faccio  un  esempio:  Prendiamo  il  piu'  economico  degli
alberghi  nei  miei paraggi.  Nel periodo natalizio, alloggio e vitto in un
rifugio in montagna, va dalle 100.000  alle 150.000 a notte a persona, piu'
la benzina per l' auto per arrivare in quel posto, che  dista  150Km  dalla
mia  citta'.   Quindi  per  una  settimana  , una coppia in un rifugio paga
600/800.000 a persona +  mettiamo  100.000  di benzina, che comprende anche
spostamenti eventuali.

Totale: dal 1.200.000 a 1.700.000 per una settimana bianca  alle  porte  di
Palermo  per  due  persone.  Col camper, in due si possono spendere 80.000,
massimo  di  Diesel,  un  200.000  per   il  cibo  che  ti  porti  appresso
(esageriamo), 10.000 lire  di  gas  auto  per  la  bombola,  e  nessuno  ti
proibisce  di andare al ristorante mangiando dove voi.  Totale: arrotondato
300.000 per due persone come spese  fisse  ovvero un risparmio netto che va
dalle 900.000 a piu di un milione, e con  questi  ti  sei  gia'  pagato  il
bollo.

E  ovviamente  piu'  si viaggia, piu' compensi quello che paghi allo Stato.
Non credo che ci sia molto da aggiungere, il risparmio  in  un  viaggio  e'
garantito,  e  piu' si e', piu' si risparmia: in viaggio col camper, quello
che incide di piu' e' il carburante, e paese che vai, prezzo del carburante
che  trovi,  sempre  piu'  economico   che  in  Italia,  anche  col  cambio
sfavorevole.

                                                  Roberto Lio
                                                  2:335/511.9



                                   * * *



                       "GLI HUSKY SONO DEFICIENTI?"
               ============================================
               Chi l'ha detto che i cani sono intelligenti? 
                A spasso con gli husky nello Yukon canadese
               --------------------------------------------
                                  bY AGH

Whitehorse (Yukon, Canada), maggio 1987.

Lo svizzero che ci ospitava a Whitehorse, oltre ad una moglie, aveva  anche
tre cani: Pancho, Sascha, Foxi.

Quest'ultimo  era  sicuramente il piu' idiota dei tre.  Gli altri due erano
di razza "Husky", quelli  da  slitta.   Due  bestioni.  Foxi invece era una
specie  di  "volpino",  di  media  taglia.   Durante  le   mie   escursioni
esplorative nei dintorni me ne tiravo sempre dietro uno; non perche' amassi
particolarmente  i cani (anzi, li ho sempre cordialmente detestati) ma piu'
che altro per sdebitarmi  col  padrone  di  casa  per il vitto e l'alloggio
gratis.

Inoltre era una sana precauzione nel malaugurato caso  d'incidenti.   M'ero
comprato  una  mappa dettagliata della zona e siccome i miei amici svizzeri
erano dei lavativi, partivo da  solo,  a  piedi, con un cane appresso.  Non
conoscevo i luoghi e quindi era meglio  esser  prudenti.   Secondo  i  miei
piani,  in  caso  d'incidente  avrei  potuto  mandare  indietro il cane per
chiamare aiuto.

Non avevo particolare simpatia per  nessuno  dei tre: Foxi, il volpino, era
il piu' docile mentre Sasha era  decisamente  sul  selvatico  e  anzi,  non
bisognava assolutamente lasciarlo andare perche' senno' non l'avrebbe visto
piu'  nessuno.  Pancho era gia' piu' pacifico ma in ogni caso non bisognava
dare troppa confidenza neppure a lui  e comunque era bene tenerlo sempre al
guinzaglio.

In compenso tutti e due, Pancho e Sascha, tiravano come due treni.   Voglio
dire  che non seguivano il passo del loro padrone, ma tiravano a destra o a
sinistra come dannati, a seconda di quel che fiutavano.

Un giorno ebbi l'infelice idea di fare un'escursione con Pancho (ancora non
lo conoscevo bene), convinto che non mi avrebbe creato troppi problemi.

Ci portammo fuori dal paese per  circa sei o sette chilometri, costeggiando
una strada secondaria, poi tagliammo su per la  montagna.   All'improvviso,
appena  dentro  al  bosco  e senza una plausibile ragione, Pancho parti' al
galoppo come un razzo neanche avesse avuto il fuoco nel culo.

Io che non me l'aspettavo fui trascinato via miseramente per almeno venti o
trenta metri neanche fossi attaccato a un tram in corsa.  Riuscii a fermare
il cane a fatica, "impuntandomi" affannosamente contro una pianta.

C'era una specie di  sentiero,  ma  non  c'era  verso di farglielo seguire.
Ogni  volta  che  lo  vedevo  deviare  sbraitavo   ordini   perentori,   ma
evidentemente il cane se ne fotteva: sgambettava diligentemente per qualche
metro  per  poi  tuffarsi a rotta di collo su una nuova pista, avventandosi
nella  boscaglia  in  una  corsa   selvaggia,  con  io  dietro  che  tiravo
bestemmioni paurosi.

Succedeva cosi' che per  fare  anche  pochi  chilometri  s'impiegava  anche
un'ora.   Era  evidente  che  in  quel  modo  non  si poteva andare avanti.
Inoltre  capitava  che  il  cane  s'inchiodasse  all'improvviso,  col  naso
piantato in qualche cespuglio: nemmeno le pedate lo smuovevano.

Bisognava letteralmente sradircarlo via, con grande dispendio di energia in
quanto la  bestia  si  opponeva  strenuamente.   Il  ritorno  fu abbastanza
tragico, con le pedate che s'infittivano mano a mano che ci si avvicinava a
casa.

Quando arrivammo io ero distrutto: mi pareva d'aver portato  a  spasso  una
mandria  di  bufali  invece di un cane, e inoltre avevo anche le "stimmate"
alle mani a furia di tenere il guinzaglio...

Quando lo svizzero che ci  ospitava  (cioe'  il  padrone di Pancho) mi vide
arrivare col cane e mi chiese quale sarebbe stata la prossima "gita"  avrei
voluto sputargli in faccia.

E poi massacrarlo di legnate, lui e il suo fottuto cane pulcioso...

                                              by Agh



                                *  *  *




                            "GABINETTI LONTANI"
              ===============================================
              "magic moments" nei cessi dei trappers canadesi
              -----------------------------------------------
                                  bY AGH

Jackson Lake (Yukon, Canada 1987)

Esiste un luogo piu' privato, confortevole  e  intimo  del  cesso  di  casa
nostra?    No.    Lo   sanno  tutti  quei  viaggiatori  che  spesso  devono
confrontarsi con cessi estranei, lontani, alle volte persino ostili.

Noi stavamo in  una  baita  meravigliosa  fuori dall'abitato di Whitehorse,
alle porte dell'Alaska.  Unico problema: non c'era il cesso.   Un  problema
grave.

La nostra capanna era sperduta tra le montagne, e per espletare le consuete
esigenze  fisiologiche  c'era  solo  uno  squallido baracchino esterno.  Ci
sarebbe stato anche il bosco, e' vero,  ma nessuno di noi si sarebbe voluto
trovare con le braghe in mano a tu per tu con l'orso Grizzly .

Senza contare che un'improvvisata e precipitosa fuga per l'incontro con  il
simpatico  plantigrado,  magari  proprio nel Momento Critico, avrebbe avuto
tragiche  conseguenze  sulle  nostre  funzioni  intestinali  (leggi  stipsi
cronica).

Il nostro era un  cesso  molto  spartano,  anzi,  un cesso da vero trapper.
Quattro pareti di legno tenute insieme con quattro chiodi, una porta e  una
tettoia.   All'interno  comfort  zero, solo la famosa "asse".  Sotto l'asse
c'era un buco scavato nel terreno profondo un paio di metri, che fungeva da
pozzo nero.

L'odore all'interno del baracchino, com'e' intuitivo (ma anche nei dintorni
a dir la verita') non era dei  piu'  balsamici.  Ma era pur sempre un cesso
al coperto, al  riparo  da  sguardi  indiscreti.   Il  rischio  di  sguardi
indiscreti  era  in  realta'  inesistente,  perche'  lassu' non passava mai
nessuno, neanche per sbaglio.  Ma  sapete com'e' per noi raffinati europei,
una volta abituati alle comodita' non c'e' verso di rinunciarvi.
 
"Evacuare" in tali condizioni  era  sempre  una  sgradevole  incombenza  da
sbrigare  al  piu' presto.  Beninteso nel cesso non c'era acqua, ma solo un
secchio  colmo  di  terriccio   che   serviva  alla  bisogna.   Dopo  esser
faticosamente andati di corpo  toccava  pure  sbadilare  per  preparare  il
secchio a quello che veniva dopo.

La cosa piu' fastidiosa e inquietante quando s'entrava nel baracchino pero'
era  che  non  si  riusciva mai a vedere il fondo del buco, che era tetro e
oscuro.  Certo non era troppo  difficile  immaginare  che cosa ci fosse la'
sotto, ma il fatto di non riuscire a veder nulla era  fonte  di  una  certa
preoccupazione.   E  Dio  sa  quant'e' necessario esser rilassati in "certi
momenti".

Forse pero' alla base di tutto  c'era  il brutto ricordo di una notizia che
avevo letto da qualche parte e che mi aveva  fortemente  impressionato:  un
tale  di  Ragusa  era  stato  morso  ai genitali da un grosso topo, sbucato
diosacome dalla tazza del water...

Ora, l'idea di  mettere  il  mio  prezioso  sedere  (e  il  resto) sul quel
maledetto buco nero senza poter vedere prima che c'era sotto era motivo  di
grande ansia.

Si  doveva "espletare" in uno stato di grande tensione, sempre sul chivala'
e pronti a scattare via  al  primo  terrificante morso.  Il tragico era che
capitava di balzare  via  ad  ogni  rumore  sospetto,  bastava  un  fruscio
inaspettato, uno stormir di foglia...

Bastava  il ra-ta-ta-ta' di uno stupido picchio per correre fuori trafelati
con le braghe in mano, magari di notte  e al buio, col culo nudo e il cuore
in gola.

Un particolare curioso: in quel periodo lo  stress  del  cesso  da  trapper
provoco' un sensibile rallentamento delle nostre funzioni corporee...

Poi dicono che i disturbi psicosomatici sono stupidaggini.

                                              by Agh



                                  *  *  *



                           LE RADICI DELLA POSTA
                ===========================================
                      la nascita del servizio postale
                in un angolo suggestivo della Val Brembana
                -------------------------------------------
                               DI RINO CARLI

Un  borgo  della  Lombardia,  una  famiglia famosa, la nascita del servizio
postale in un angolo suggestivo della Val Brembana

Si raggiunge solo a piedi, tra  i  prati,  lungo la mulattiera che porta in
pochi minuti all'ingresso del paese.  Poche case, un  lungo  porticato,  le
travi annerite dal tempo, una chiesetta e un bar che funziona come posto di
telefono  pubblico,  trattoria,  posteria,  e  centro ricreativo.  Non c'e'
un'anima in giro, gli  uomini  sono  fuori  al  lavoro,  solo una donna con
grembiule e stivaloni che spazza la soglia di  casa  e  mi  guarda  stupita
quando  vede  lo  zaino,  il  cavalletto  e  le macchine fotografiche; sono
rimasti in pochi  a  vivere  a  Cornello.   Un  borgo  fuori dal tempo, uno
scherzo dalla civilta'.
 
Ma per capire meglio occorre fare un  passo  indietro  nella  storia.   Nel
medioevo infatti era una vivace stazione di sosta lungo la "via mercatorum"
che,  attraverso  la  valle  Brembana,  collegava Bergamo e la pianura alla
Valtellina e i Grigioni.  I mercanti salivano  fin qui a piedi o a cavallo,
vi tenevano il mercato e ripartivano con armi e bagagli slla volta di passo
S.Marco.

Cornello era una sosta d'obbligo tra la media e l'alta valle che portava al
passo della Forcella e di li' a Lecco e  i  laghi.   Ma  l'antica  via  era
scomoda e faticosa e i Veneziani pensarono di costruire una strada migliore
a  fondovalle.  Il progetto fu portato a termine alla fine del XVI secolo e
taglio' fuori  Cornello,  determinando  il  suo  isolamento e l'inevitabile
decadenza.

Una magra fine, se vogliamo, ma questo evento ha conservato il  borgo  come
era,  le case dai tratti rustici, la via porticata che serviva per la sosta
dei cavalli, la chiesetta con i suoi  affreschi del '400, e la bella dimora
dei TASSO, questi ultimi, la vera gloria di Cornello.
 
La famiglia alla quale apparteneva  il poeta Torquato e' infatti originaria
di qui.  All'inizio, come i loro  conterranei,  erano  poveri  in  canna  e
nemmeno  di  buona  costituzione  fisica.  Cosi' mentre i montanari forzuti
emigravano  alla  volta  di  Genova   e  Venezia,  loro  si  dedicavano  al
*terziario* organizzando il servizio di posta nella valle.

Gia' attivi nel XII secolo i Tasso devono tutto ad un certo Omodeo che alla
fine del '300 faceva  l'oste  e  il  postino, smistando numerosi dispacci e
corrispondenza affidandoli ai cavallari  che  percorrevano  la  valle.   Il
lavoro  rendeva  bene  e  Omodeo, da buon imprenditore, decise di estendere
l'organizzazione creando diverse stazioni  a  distanza di mezza giornata di
cammino l'una dall'altra.  

I Tasso si distinsero a Venezia nella Compagnia di  Corrieri  Veneti  e  ne
'500 li troviamo in tutte le corti d'Europa impegnati a distribuire missive
dalla  Spagna,  alla  Francia,  ai  Paesi  Bassi,  alla Germania.  Nel 1511
Massimiliano D'Asburgo concede alla famiglia il titolo di nobili e principi
e permette che lo stemma  del  casato,  un  piccolo  tasso e il corno della
posta, venga arricchito dall'aquila imperiale.   Secondo  voi  gli  odierni
TAXI e la nota agenzia sovietica La TASS da dove derivano?  Thurn und Taxis
era il ramo che gestiva le poste imperiali nel 1600!!

Il borgo di Cornello Tasso conserva oggi i segni di quelle antiche glorie e
delle  miserie  del passato: si vive a fatica, senza trasporti, ne scuole e
dottore; la terra da' poco  oltre  i  prodotti  dell'orto e il fieno per le
vacche.

Ma il suo fascino  sta  proprio  qui  nell'essere  sospeso  tra  passato  e
presente,  nella  genuinita'  e  sincerita'  dello  sguardo incuriosito del
vecchio che passando con la gerla  sulle spalle scuote la testa divertito e
continua verso i campi.  Oggi la  casa  dei  Tasso  e'  un  piccolo  museo,
l'esterno  semplice  e'  arrichito dal grande stemma dipinto,all'interno lo
studio e' una  sorpresa;  le  sue  pareti  sono  rivestite da cassonetti in
legno, mentre nelle altre stanze c'e' una racolta di strumenti e oggetti di
vita contadina oltre al caminetto con lo stemma di famiglia.

COME ARRIVARE
Per chi arriva con l'autostrada A4, si esce a Dalmine proseguendo poi sulla
SS  470 in direzione di Villa d'Alme'-Valle Brembana Si attraversano Zogno,
S. Pellegrino Terme, S.  Giovanni  Bianco.   Dopo  circa 35 Km.  a Camerata
Tasso si lascia la statale per deviare a sinistra verso Cornello dei  Tasso
e  dopo  un  paio  di  tornanti  si  arriva  al  parcheggio:  il  paese  e'
raggiungibile a piedi dopo 5 minuti di comoda passeggiata.

                                                    Rino Carli
                                                    2:334/204.5



                                  *  *  *



                       COME COSTRUIRSI UN ELIOGRAFO
            =================================================
            uno strumento semplicissimo per fare segnalazioni
                   a distanza sfruttando i raggi solari
            -------------------------------------------------
                                  by AGH

L'eliografo  e'  un  semplice  strumento  per  fare  segnalazioni ottiche a
distanza sfruttando la luce del  sole.   Il nome deriva dal greco "Helios",
sole per l'appunto, e "Graphos", scrittura, ovvero scrittura con il sole.

Un eliografo puo' esser molto utile in situazioni di emergenza, ove non sia
possibile comunicare con altri mezzi.  Naturalmente per  poterlo  usare  e'
indispensabile  la  presenza  del sole.  Anche in certe notti di luna piena
comunque e' possibile inviare segnali luminosi visibili a distanza.

L'eliografo   che   qui   descriviamo   e'   semplicissimo,  e  puo'  esser
autoscostruito con estrema facilita'.In sostanza e' un piccolo specchio con
un sistema di puntamento.

MATERIALE OCCORRENTE:
====================
1) un piccolo specchio di circa 8x10 cm (le misure non sono
fondamentali) con un foro al centro di circa 1 cm.  Lo spessore deve
essere di almeno 3 mm per garantire una certa robustezza.  Fate
molare i bordi per non tagliarvi. (potete farvi preparare tutto da qualsiasi 
vetraio) 

2) una cordicella di circa 40/50 cm.

3) un asticciola di plastica o legno.  (vanno benissimo anche i
"dorsini" di plastica usati per rilegare i fogli)

4) dello scotch robusto o nastro isolante.

COSTRUZIONE:
===========
Con un taglierino fate un'incisione a "V" in cima all'asticciola, di  circa
5 mm.  in orizzontale e 5 mm.  in verticale (sara' il vostro "mirino").

Piu'  in  basso,  circa  a meta' dell'asticciola, fate ancora due incisioni
simmetriche sui due lati;  vi  serviranno  per  legare un' estremita' della
cordicella.  Legatela in corrispondenza dei due  intagli  con  un  semplice
nodo.

L'altra  estremita'  della  cordicella  andra'  attaccata in verticale con lo
scotch o il nastro  isolante  sulla  faccia non riflettente dello specchio,
sul lato corto inferiore, piu' o meno in questo modo:

                                     SOLE \|/
                                          -0-
                                          /|\
                      |-----------|               |   mirino
                      | SPECCHIO  |               |
   lato posteriore    |           |              /|   ASTICCIOLA
   specchio           |    foro   |            /  |
                      |    ( )    |          /    |
                      |           |        /
                      |     |     |      /
                      |     |     |    /
                      |-----|-----|  /
                            |      /
                            |    /
                            |  /
                            |/
                        cordicella

A questo punto il gioco e' fatto.  Ora fate una prova: con il sole frontale
o di lato, con una mano accostate all'occhio lo  specchietto,  traguardando
attraverso  il  foro;  tendete  la  cordicella  impugnando con l'altra mano
l'asticciola.

Osservate attraverso il foro  dello  specchietto l'asticciola che impugnate
davanti a voi; lo specchio proiettera' su di essa il suo riflesso  con  una
piccola  ombra  circolare  al  centro (il foro dal quale state guardando!):
sara' sufficiente far collimare  quest'ombra  con il mirino dell'asticciola
davanti a voi per  puntare  con  precisione  l'eliografo  verso  il  vostro
obiettivo.

I segnali lanciati con un eliografo possono esser notati a grande distanza,
di  giorno e in buone condizioni metereologiche (assenza di nubi o foschia)
anche a decine di chilometri.  Come gia' detto, persino nelle notti di luna
piena e' possibile lanciare dei segnali.

Come ultimo tocco potete applicare nella parte posteriore dello specchietto
un'etichetta che riporti i piu' comuni segnali internazionali di soccorso.

Per le segnalazioni ottiche di soccorso, si lanciano 6 segnali nel tempo di
un minuto (uno ogni  dieci  secondi),  intervallati  da un minuto di pausa;
cioe' tra un ciclo di segnali e l'altro si attende un minuto: se si  riceve
risposta si conferma con 3 segnali al minuto, cioe' uno ogni 20 secondi.

Naturalmente,  ove  possibile,  i  segnali  vanno  lanciati in direzione di
rifugi, paesi, case e ovunque si  pensa  vi  sia presenza umana in grado di
raccogliere l'allarme.  Grazie al sistema di puntamento potete  direzionare
i segnali luminosi con grande precisione.

                                                 ALESSANDRO GHEZZER
                                                 2:333/408
                                                 2:333/403



                                   * * *




                           RECENSIONI LIBRESCHE
                           ====================
                                   Siria
                              Mountain Biking
                               Canoa e Cayak
                           ---------------------
                            DI CAMILLA MACCARI


           SIRIA - GUIDA TURISTICA - EDIZIONI CALDERINI, BOLOGNA
             (258 PAGINE, 80 ILL., F.TO 13 X 21, LIRE 30.000)

Della Siria si conosce superficialmente la storia contemporanea per via del
suo ruolo svolto nel conflitto arabo-israeliano ma poco o quasi nulla della
grande  civilta', della storia millenaria e anche della estrema cortesia di
questa gente: "Se ci venite a  trovare, noi saremo ospiti e voi padroni..."
recita infatti una tradizionale poesia siriana.

Una bella guida turistica, fuori dalle mete turistiche di massa, scritta da
Cesaria  Zaccarini.   Si  parla  di  citta'  come  Aleppo  e  Damasco,  che
appartengono  alla  storia  universale  e   non   soltanto   alla   cultura
arabo-islamica;  localita' come le rovine di Palmyra, il Krak dei Crociati,
rovine romane di Bosra; nomi  come  quelli  di Saladino o della dea Ishtar,
riassumono millenni di racconti al limite della leggenda.

Tutto questo e' il quadro che comprende la Siria di oggi,  ma  che  non  e'
piu'  la grande Siria di un tempo che comprendeva nel suo territorio curdi,
turcomanni,  circassi,  armeni,   palestinesi,   drusi,  alawiti  e  alcune
comunita'  cristiane.   La  complessita'  di  questo  mosaico   viene   ben
illustrata  in  questo  libro  che  si  apre  con  una  chiara introduzione
geografica e  storica,  per  poi  passare  alle  numerose  religioni, usi e
costumi, cucina, informazioni utili per scegliere come muoversi nel paese.

Bellissime fotografie a colori, disegni e cartine, schede esplicative delle
regioni e dei popoli, notizie su ospitalita'  alberghiera,  rendono  questa
guida  veramente  essenziale  per  incamminarci "sulla via di Damasco" alla
ricerca di autentici miraggi.


                         J. OLSEN, MOUNTAIN BIKING
           (CALDERINI, BOLOGNA, 128 PAGG.  173 ILL., L. 30.000.

Il mondo della  bicicletta  ha  registrato  negli  ultimi  anni un notevole
sviluppo  con  la  nascita  della  mountain-bike.    Ma   per   avvicinarsi
correttamente a questo tipo di veicolo e' necessario conoscere la ricchezza
di  varieta'  di  tipi  differenti di mountain- bike, soprattutto quando si
stanno per fare delle scelte con  tutte  le  domande e i dubbi che sorgono.
Da questo punto di vista e' utile il libro che vi  proponiamo:  rappresenta
un  ottimo  strumento di conoscenza e di preparazione a questa affascinante
disciplina.  Il manuale  insegna  come  ottenere  il  massimo in termini di
piacere e di successi dalla propria  bicicletta  "fuoristrada".   Il  libro
e'inoltre  ben  illustrato  e  scritto con quella chiarezza di dettagli che
posseggono solo grandi esperti  mountain-biker e poliedrici personaggi come
John Olsen.


                          M. BAILIE,CANOA E KAYAK
            (CALDERINI, BOLOGNA, 120 PAGG. 162 ILL., L. 30.000.

Il secondo libro e' un manuale che permette di godersi  la  natura  appieno
"pilotando"  queste  piccole  imbarcazioni.  L'autore, cresciuto praticando
questo sport, si e' concentrato sull'aspetto pratico della materia.  Questo
libro puo' essere letto su  tre  diversi livelli.  Come testo tecnico, sono
illustrate le  capacita',  la  pratica  e  le  procedure  necessarie;  come
supporto  per l'apprendimento, riporta esercizi e metodi che i principianti
possono adottare in modo da  poter  scoprire non solo cosa dovrebbero fare,
ma anche come  farlo;  come  supporto  per  l'insegnante.   Belle  immagini
fotografiche  e  un utile glossario completano questo libro che costituisce
un contributo alla crescita del canoismo in Italia.

                                                  Camilla Maccari 
                                                  2:332/801.24



                                  *  *  *



 Ecco i prodi che reggono le  sorti di A/R, ognuno col proprio settore di
                              "competenza"...

                           RINO CARLI, 2:334/204.5.
          Camperismo, week-end, itinerari ameni e localita' sconosciute.

                        PAOLO ONESTI, 2:332/516.14.
                         Camperismo, Sub, Sardegna
                        (dato per disperso) n.d.e.

                             FERNANDO BELLIZZI
                           Stati Uniti e Messico
                       (disperso anche lui) n.d.e :(
                       
                       CAMILLA MACCARI, 2:332/801.24
                           Recensioni libresche

                                AGH, OVVERO
                 ALESSANDRO GHEZZER, 2:333/408 o 2:333/403
                    Trentino, Sud America, Scandinavia,
                   Trekking, Sci-Alpinismo, Mototurismo

                                  * * * *

                    INVIATE DIRETTAMENTE, VIA *MATRIX*,
                       I VOSTRI SCRITTI, RACCONTI, 
               LETTERE, REPORTAGES ECC. A QUESTO INDIRIZZO:
                 ALESSANDRO GHEZZER 2:333/408 o 2:333/403
